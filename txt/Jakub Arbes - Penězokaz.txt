Za temné bouřlivé noci listopadové roku 1844 ubíral se hlouček asi desíti mužských postav přes Oujezd ke Smíchovu. Prošed oběma branami rozdělil se na dvě tlupy. První šla volným krokem dále po silnici, druhá odbočila směrem ku vjezdu do Kinské zahrady, vlastně na cestu, vedoucí podle zahrady té ke Košířům. Na místě, kde počíná nyní třída Jeronýmova, přeskákali přeš nízkou zídku do zahrady Langrovky, na jejímž místě povstalo v právě minulém desítiletí několik nových ulic. Zatím co tato tlupa plíživší se opatrně zahradou obstupovala zadní část teprve před nedávném vystavěného dvoupatrového domu u vévody Přemysla, zastavila se druhá tlupa na silnici před jeho průčelím. Vůkol panovala čirá tma. Bouřlivý vítr časem bolestně, úpěnlivě zaskučel. Za nedlouho přerušeno kvílení větru táhlým, pronikavým hvízdnutím z Langrovky. Tlupa na silnici stojící hnula; se ku vchodu domu a někdo z tlupy trhnul zvoncem. Trvalo asi půl hodiny, než ospalý podomek vrata otevřel. Jeden z tlupy zůstal před vraty, ostatní vešli do průjezdu. Podomek poznal policejního úředníka a policisty; ale neobyčejná tato noční návštěva ho ani dost málo nepřekvapila. Mlčky pozvedl svítilnu do výše, aby lip posvítil na další cestu; neboť příchozí opět se rozdělili; jedni vešli do dvora, druzí ubírali se po schodech do prvního patra, k bytu vlastníka domu. Na dvoře a vůbec v celém domě panovalo úplné ticho; jen vichr časem zaskučel... Policisté obsadili dvůr a poboční křídlo domu. Vše to dělo se mlčky a s chvatem neobyčejným. Ale ze všeho bylo patrno, že jednají všickni dle dříve umluveného plánu a že v domě tom nejsou poprvé; znaliť každou místnost, každé zákoutí. Jeden z nich vstoupil z velkého dvora otevřeným sklepem do malého dvorečka, jejž tvořilo k severu obrácené křídlo domu a nepříliš vysoká zeď. V dvorečku tom nebylo než několik kolniček. Policista však byl s každým koutem obeznámen. Chvíli tápal ve tmě, až nalezl žebřík; přistaviv jej k domu lezl ruče a opatrně k jednomu ze tří oken v prvním patře, z nichž vycházelo světlo. Stoje na žebříku mohl pohodlně pozorovati, co se dělo v prostranné, ne tak vkusně jako bohatě, ba nádherně vyzdobené komnatě. Od velkých obrazů v zlatých rámcích na stěnách až po drahocenné koberce na zemi a rozmanité titěrnosti, vše svědčilo o přepychu. Nábytku v jizbě mnoho nebylo; pohovka, několik židlí, posteli a veliký kulatý stůl uprostřed. Na stole hořela veliká skvostná lampa a za stolem obličejem k oknu obrácen seděl v županu asi padesátiletý, zavalitý muž prostřední postavy. V široké, bezvousé, poněkud apathické tváři zračila se chladná vypočítavost; toliko šedé pichlavé oči dodávaly tváři té trochu živosti. Na stole leželo několik hromad zlatých i stříbrných peněz a bankovek. Muž vybíral právě z jedné hromady dukáty a počítal je... Nemaje patrně jiného rozkazu, než aby pozoroval, zůstal policista na žebříku státi a sledoval každé hnutí muže, v dukátech se prohrabávajícího. Za nedlouho muž ten prudce sebou pohnul, jakoby byl někým z práce své vyrušen. Vstal od stolu, popošel volným krokem ke dveřím a otevřel. Z venku, buď z druhé komnaty nebo z předsíně bylo slyšet i nesrozumitelné hlasy. Muž vyšel ven, ale hned na to se vrátil jsa doprovázen mladým mužem v civilním obleku, v němž policista před domem poznal svého představeného. Z posunků obou mužů bylo lze souditi, že živě rozmlouvají. Po chvíli počal policejní úředník prohlížet! peníze na stole. Bera dukát po dukátu, bankovku po bankovce, zkoumal vše pátravě a pozorně. Bankovky obracel proti světlu, dukáty a stříbrnými penězi cinkal o stůl. Brzo vzal dukáty z té, brzo z oné hromady, brzo sáhnul hlouběji do hromady, slovem snažil se s úsporou času co možná nejdříve nabýti přesvědčení, ne-jsou-li peníze padělány. Téměř půl hodiny věnoval úředník tomuto zkoumání. Po celou tu dobu stál vlastník peněz nepohnutě vedle stolu. V chladné tváři jeho nepohnula se ani žilka. Klidně, lhostejně díval se na zkoumajícího úředníka. Toliko občas k němu promluvili, jakoby něco vysvětloval; ale ze všeho bylo patrno, že činil tak vždy co možná nejstručněji. Prozkoumav peníze jal se úředník prohlížeti komnatu. Hledal a pátral všudy; dupat na podlahu, oklepá val stěny, rozházel postel, prohrabával se v šuplatech stolu; ale nikde nenalezl, co hledal... Zatím byli také ostatní policisté přikročili ke své noční práci. Všechny místnosti domu prohledány, každé zákoutí předsíní, půdy a sklepů prozkoumáno. Největší pozornost věnována přízemí pobočního křídla domu, kde nalézala se dílna kamenotiskařská. Prohlídka konána ve všech místnostech domu současně; dům byl policisty střežen, tak že bylo naprosto nemožno, aby se byl mohl někdo z domu nepozorovaně vzdáliti nebo aby byl mohl něco z některé místnosti do jiné přenésti neb ukrýti. Před příchodem policie bylo v domě úplné ticho; vyjímaje vlastníka domu, byli všickni obyvatelé pohříženi v tvrdý spánek. V každé místnosti musili policisté buď členy rodiny, buď služebnictvo nebo dělnictvo dříve budit. Avšak přes všechnu ostražitost a přes všechno úsilí nenalezeno po pětihodinné prohlídce ani nejnepatrnější stopy po něčem podezřelém. Vše bylo v nejvzornějším pořádku a jako již několikráte, odešla i tentokráte policie opět s nepořízenou... Před více nežli dvaceti lety před touto noční výpravou vyšli za parného letního dne z Oujezdské brány — která měla tehdáž podobu dvou esovitých tunelů, jež byly dvěma dřevěnými, přes hradební příkopy vedoucími mosty spojeny — dva lidé: asi třicetiletý muž a o něco mladší žena. Muž, patrně vysloužilý voják, měl na sobě ošumělý oděv hulánský: široké šaravary a nevkusný fráček s malými šůsky – žena, nesoucí na zádech nůši, měla šedivou sukni, vybledlý růžový fěrtoch a na hlavě červený kartónový šátek na babku. Vyšedše z brány ubírali se přes mosty, pak dále po silnici. Bylo před polednem. Vedro bylo takřka nesnesitelné. Oba byli cestou již umdleni a šli mlčky podle sebe. Smíchov tehdejší doby lišil se od nynějšího takovou měrou, že nelze si o něm učiniti již náležitého obrazu. O dláždění ani památky; silnice vyrovnána štěrkem a po obou stranách jejích táhlý se široké, nehluboké strouhy, nad kterýmiž tu a tam rozkládaly jednotlivé stromy ovocné, hlavně hruše a jabloně, košaté své koruny. Domy, vlastně domky vesměs staré, neúhledné, barákovité – skoro výlučně jen šindelem neb i došky kryté. Četné zelinářské zahrady dodávaly Smíchovu podoby, jakou má nyní Podol. Na místě, kde stojí nyní první řada výstavných budov, počínající u vjezdu do Kinské zahrady, stála tenkráte řada nizoučkých, došky nebo šindelem krytých chatrčí, kterýmž i později jinak neříkáno než Baráky. Skoro před každými z těchto baráčků byla větší nebo menší zahrádka, rozprostírající se od budov až ku pokraji strouhou ohraničené silnice. V zahrádkách, ale hlavně podél silnice byly velké košaté stromy ovocné, kaštanové a agátové. Před rozhraním nynějších divou hostinců u Přemysla a u Libuše byla takměř u silnice velká zděná pumpa v podobě čtverhranné kaple, z kteréž čerpána tehdá voda pro celé nejbližší okolí. U této pumpy muž se zastavil. Přeskočiv přes strouhu kývnul na ženu, by ho následovala. Žena uposlechla. Přelezla nápadně opatrně, jako by se bála, by z nůše nic nevyklopila. U pumpy ve stínu košatého kaštanu usedl muž do trávy. Žena sňavši nůši se zad postavila ji na zemi V nůši bylo v umolousané peřince zavinuté, několik měsíců staré dítě. Žena vzala opatrně dítě z nůše, usedla podle muže a položila si dítko na klín. Muž nahnul se k nůši, vyňal bochník černého chleba a vytáhnuv z kapsy zavěrák uřízl skývu ženě, pak sobě. Po chvíli vstal a načerpav vody do hulanské čapky napil se. Byl to první oběd těchto dvou lidí na Smíchově... Po celou dobu, co takto obědvali, nepromluvili ani slova; oba, byli smutní a starostliví. Za nedlouho nechal muž ženu na trávníku s dítětem sedět a vešel do nejbližšího baráčků. Za několik okamžiků zase se vrátil a pravili s povzdechem k ženě s polským přízvukem: „Pojďme! — Tady nic není — snad najdu práci někde jinde. Jinak — eh! snad hlady přece nezahynem...“ Žena vstala. Uloživši dítě zase do nůše vzala ji na záda a ubírala se za mužem. Mlčky šli dále po silnici. Muž ještě v několika domkách: se zastavil; ale ze všad vyšel smuten; nikde nenalezl, čeho hledal — nějakého; zaměstnání; všady byl odbyt. Tak octnuli se téměř na konci Smíchova. Zaměstnání muž nenalezl; nezbylo mu než poohlédnouti se prozatím po přístřeší. Nalezl je v domě, na jehož místě stojí nyní pekárna parního mlýna. Najal tu prostinkou sedničku, v níž se ubožáci ubytovali, ležíce první dny na hrstce slámy, kterou žena kdesi nasbírala... Avšak muž nelenil. Hledal zaměstnání tak dlouho, až je nalezl. Po několika dnech začal v jedné z nedalekých zelenářských zahrad nádeničit. Vydělal málo, sotva že na nejnutnější chléb stačilo; ale jsa útrapám i namáhání všeho druhu uvyklý, strádal trpělivě a pracoval do umdlení. Zároveň spořil, jak mohl. Ale přece trvalo několik měsíců, než uspořil prvních pět zlatých. Koupil za ně malou, neúhlednou formičku a v prázdných chvílích počal pracovati na vlastní vrub. Materiál poskytly staré odpadky cínového a olověného náčiní, jako lžic, násadek a podobných. Upraviv si materiál počal pomocí koupené formičky vyráběti polovypouklé obrázky. První takový obrázek představoval běžícího amorka, držícího v jedné ruce věnec, v druhé šípem proklané srdce... Bylo právě krátce před půlnocí, když po několika marných pokusech první tento obrázek šťastně dohotovil a před sebe jej položiv zadíval se zkoumavě na jeho lesklou stříbroplochu, v které se mdlé světlo kahánku v tisícerých jiskrách obráželo. Dlouho — dlouho díval se na obrázek. Duší jeho vířily steré myšlenky a naděje — srdce bylo rozechvěno, oči se radostí leskly... I poklekl na zem a drže obrázek v sepjatých rukou, dlouho a vroucně se modlil, prose matku boží za požehnání... Avšak vysilujícím namáháním dme a rozčilující prací noční k smrti umdlen opřel hlavu a tělo o začmoudlou stěnu a za nedlouho usnul... I zdálo se mu, že nalézá se v čarokrásné zahradě uprostřed samých růží… Nad ním klene se azurová obloha a po ní plyne bělostný obláček. Náhle se obláček vždy níže sklání a vystupuje z něho v oslňující kráse rodička boží… Svatou hrůzou jat dívá se rodičce boží v divuplnou, lahodnou tvář chce vzkřiknouti, ale hlas mu vypovídá službu... A pomalu sklání se rodička boží a blíží se k němu. Bere z rukou jeho obrázek, usmívá se, pak kývne a hned hlavou zavrtí — a políbivši obrázek vrací mu jej... Vztáhl po něm lakotně obě ruce a cítí v rukou ohromnou tíži, – pozoruje, že mění se obrázek v ohromnou, vždy více se rozprostraňující stříbrnou, zlatými žilinami prorytou plotnu. Na celém těle se třesa, napíná veškeré síly, by plotnu udržel; ale tíže její přibývá — klesá mu z rukou a rodička boží hrozí mu prstem... V tom procitl... Cítí se osvěžen a pouští se znova do práce... Do rána zhotovil deset takových obrázků a poslal s nimi ženu do Prahy, by je prodala. Prodala je zázračně rychle — vlastně okamžitě a vrátila se s radostnou zprávou, že kupec objednává celé sto... Muž počal pracovati s úsilím a pílí bezpříkladnou. Přestal nádeničit a věnovali se výhradně jen této práci. Již v prvních týdnech musila se žena vydati na skupování starého cínu a olova. Vyměňovala je buď za obrázky nebo je skoupila velmi lacino. Ale každý krejcar, jejž vydala na zakoupení materiálu, zdvacateronásobil se při prodeji výrobků, obzvláště když zakoupena druhá, třetí a čtvrtá formička, pomocí kterýchž vyráběny obrázky rodičky boží, svátého Václava a Jana Nepomuckého. Průmysl i obchod těchto dvou lidí počali báječně zkvétati. V brzku nestačila již komnatka, kterou obývali. Přinajali ještě dvě, přbrali k výpomoci několik hochů, kteří za několik krejcarů denně pracovali, slovem, zřídili si malou primitivní dílnu. S nůší na zádech putovávala pak žena s výrobky mužovými od města k městu, od vesnice k vesnici na poutě a jarmarky. Nejdříve do nejbližšího okolí, pak vždy dále. Když výrobky vyprodala, vydala; se od domu k domu, od chatrče k chatrči, by skoupila starého! cínu a olova, a vracela se vždy nejen se značnými výdělkem, nýbrž i se slušnou zásobou lacině nabytého materiálů. Za nedlouho zakoupen malý ruční lis, a dílna přeměněna znenáhla v kamenotiskárnu. K původním výrobkům: z cínu a olova, kterýmiž položen základ, připojena výroba nejdříve jen tištěných, později primitivně malovaných obrázků svátých a světic... Odbyt byl tak značný, že k výpravám na poutě a jarmarky nůše již nevystačovala. Zakoupen malý vozík a dva velcí psi. Však za nedlouho ani psi nestačili; koupen koník... Tak pracováno a kupčeno se zvýšenou horlivostí dále. Zakázky od menších i větších obchodníků se množily. V pěti, šesti letech stálo již v rozšířené dílně několik lisů a pracovalo přes dvacet osob: rytci, tiskaři i malířky. Výrobky nevynikaly sice ni krásou, ni jakoukoli jinou zvláštností, ale zbožné mysli prostého lidu dle všeho vyhovovaly. Prodáványť nejen v Čechách, nýbrž hlavně v Polsku a v Bavořích, kde podnikavý duch vyrabitelův dovedl si zjednati četná obchodní spojení a kam později každý měsíc plné vozy výrobků vypravovány. Peníze se hromadily v míře nepředvídané. Po několika jen letech zakoupen v Barákách jednopatrový dům vystavěný na místě dvou chatrčí a umístěna v něm dílna. Později přikoupeny ještě dvě chatrče a právě naproti místu, kde před lety Vysloužilý vojín se svou ženou poprvé pod šírým nebem poobědval skývu chleba, vystavěn na počátku let čtyřicátých dvoupatrový dům u vévody Přemysla, v němž závod ještě více rozšířen a zveleben. Úžasný, takměř nevysvětlitelný rozkvět závodu a v bezpříkladně krátké době se nahromadivší bohatství zavdaly příčinu k rozličným výkladům a k podezření, že jmění toho nenabyto způsobem poctivými, nýbrž že vlastník závodil zbohatnul děláním falešných peněz. Občasné policejní a soudní prohlídky byly toho' následkem; vždycky propátrán celý závod, ale nikdy nenalezena po penězokazství ani stopa nejnepatrnější. Do roku 1848 vypraveno ze závodu toho na miliony výrobků do všech úhlů světa. Primitivní, mnohdy nevkusné, ano ohyzdné obrázky svatých a světic s drobně tištěnou firmou Prag, bei Dominik Maulini, možno posud ještě nalézti snad ve všech dědinách nejen po Čechách a okolních zemích, nýbrž porůznu téměř po celé Evropě, ba i v Americe. Bouře roku 1848, kterýmiž tak mnohý předsudek: za své vzal, zasadily také tomuto průmyslu ránu velmi citelnou, skoro smrtelnou. Smíchovský závod aspoň více nezkvétal. Vlastník ani sám už také valně nedbal dalšího jeho rozkvětu. Pracováno sice ještě po několik: roků, ale práce ubývala, až posléze úplně zastavena. Zázračný Amorek, kterýmž práce zahájena, chován Dominikem Maulinim na památku jako posvátný amulet. Nosilť jej na prsou, a když pak zemřel, dán mu Amorek do hrobu. A od toho okamžiku odvrátilo štěstí svou tvář. Skoro půlstoletou přičinlivostí nahromaděné jmění manželů Maulinových rozděleno po jejich smrti mezi jejich dítky. Avšak rychleji, než jmění nabyto, bylo jmění pozbyto. Pět roků stačilo. Nyní žije již jen provdaná dcera v poměrech — nuzných; před nedávnem zemřelý syn — nádeničil a drobné dítky jeho – žebraly... 
 

 

