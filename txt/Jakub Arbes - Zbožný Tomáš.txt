Pošmurná nevlídnost vlhkého zimního dne byla se s veškerou svou dusnou tíží rozhostila v malostranskému chrámě sv. Tomáše. Bylo v neděli před polednem, v den sv. Tomáše r. 1849. Za dunících hlaholů trub a kotlů, kterýmiž se klenba chrámová otřásala, dosluhována právě u hlavního oltáře slavná mše. Vyjímaje prostoru před hlavními oltářem, kde vznášely se husté kotouče vonného kadidla ke klenbě, byl chrám téměř přeplněn. V pošmurném pološeru míhaly se postavy přicházejících a odcházejících. Vše bylo v chrámě slavnostní: ozdoba oltářů i kněží, ba i šat navštěvovatelů — od nádherných nových šatů hedvábných některé šlechtičny, bohaté žínky nebo dcerky měšťanské až po prostý, nesčíslněkráte praný kartonový šat chudičké pradleny nebo šičky... Toliko jedna postava nápadně ode všech ostatních se lišila. Byl to asi padesátiletý muž, klečící na mrazivě vlhkém dláždění před hlavním oltářem. Na první pohled se zdálo, že jest oblečen všedně. Byltě bos a oděn v bílou, čistě vypranou letní kazajku a šedivé soukenné kalhoty; černá čepice s širokým kolem a rovným stinítkem ležela vedle něho na zemi. Více snad ani neměl, čím by byl hříšné tělo své chránil před mrazivým vlhkem. Široká, poněkud osmahlé bezvousá tvář jeho s tupým nosem a odulými rty byla zimou namodralá, ale jevil se v ní poklid člověka věřícího a v modlitbě skutečnou útěchu nalézajícího. Velké jasné modré oko bylo neodvratně upřeno na oltář, k modlitbě sepjaté rozpracované, mozolovité ruce byly skřehlé; neboť muž ten byl už déle nežli hodinu, v zbožné rozjímání pohřížen, před oltářem nepohnutě vyklečel. Když pak kněz obrátiv se k lidu dal poslední požehnání a s assistencí odešel od oltáře, když s kruchty zaduněly poslední fanfáry a melancholické zvuky varhan dozněly, počal se lid hrnouti z chrámu. Muž před hlavním oltářem klečevší byl mezi nejposlednějšími, kteří opouštěli chrám. Požehnav se naposled křížem ubíral se, zimou se třesa, volným krokem z chrámu. U východu ještě jednou se obrátil směrem ke hlavnímu oltáři; omočil dva prsty v kropence, střikl si svěcenou vodu do tváře a vyšel. U východu stála čistě vydrhnutá putna řeznická a vedle ní pár nových pantoflí. Muž se obul a vzav putnu na záda vyšel před chrám. Na chvíli se zastavil, jakoby se rozmýšlel, kterou cestou se má dáti. Zamrazilo ho, až se zachvěl. Ale když pak se přece hnul ku předu směrem k náměstí malostranskému, nezrychlil kroků svých ani dost málo. Volně, pohodlně šel se svěšenou hlavou dále, jakoby o něčem vážném přemítal. Prošed tak podloubím, octnul se před domem u Montágů. Opět se zastavil; ale hned na to sebou prudce hnul a zamumlav: „Vždyť je mi po čertech zima!“ vešel do hostince. V hostinci, v němž panovalo ještě větší šero nežli v chrámě, bylo skoro prázdno. Toliko u dvou stolů sedělo několik hostů pojídajících a popíjejících. Vstoupivší muž nikoho si nevšimnuv, popošel k nejtmavějšímu koutu, postavil putnu vedle stolu a usednuv, poručil si džbán piva.. Hosté sice na nového příchozího pohlédli, ale více si ho nikdo nevšímal. Nechali jej klidně o samotě v tmavém koutě sedět a zkřehlé ruce mnout; ano, nikdo ani oka nepozvedl, když skoro nahlas zabručel: „Měl bych jít rovnou cestou domů; ale ta zima, ta zima!... Nu, po prvním džbánku půjdu najisto!“ Když mu přineseno pivo, nalil si ostýchavě do sklenice a napil se jako upejpavá panenka. Opřev se pak lokty o stůl sklonil hlavu do obou dlaní a zadumal se. Přemýšlel o svém hříšném životě, ačkoli sobě nebyl vědom, že by byl kdy nějakého hříchu spáchal. Prošel v myšlenkách celé desatero božích přikázání, ale ani o jediném nemohl říci, že by je byl kdy přestoupil. A přec se mu zdálo, že je nejbídnějším, nejhříšnějším stvořením v tomto slzavém údolí... Skoro každý den vídal krev a brodíval se v ní někdy až po kotníky, skoro každý den padlo několik tvorů pádnou rukou jeho; ale kromě těchto každodenních krvavých skutků svého řemesla jaktěživ ani myšce vědomě neublížili. Býval tklivé, skoro jemné mysli, ačkoli klíval skoro bez přestání, ačkoli neznal snad ani jediného jemnějšího slova a urputně na každého se osopoval, kdo mu přišel na blízko. Litovával toho sice v duchu vždy v témž okamžiku, kdy drsné slovo z úst mu vylítlo; ale jsa zvyklý chyb i zlozvyků svých nikdy nenapravovali, zaklel pří tom obyčejně hnědi po druhé ještě surověji. Neuměje čísti, ani psáti, a počítati jen pomocí starodávných kalhůtek, křížků, koleček a čárek, musil se spokojiti velmi obmezeným názorem života. Neznalť světa, leda z kusého jednostranného vypravování některého' starého vojáka; a proto mu bylo veškeré moderní snažení úplně lhostejno. Žil v rodišti svém v předměstí v poměrech dosti urovnaných. Měl skoro na konci Smíchova po otci slušný domek, dobře zavedený obchod a také něco peněz. Ale přece nikdy jinak nevycházel nežli v bílé kazajce a pantoflích, a kdykoli se vydal na cestu vzdálenější, jako na příklad do Prahy (a dále než asi hodinu cesty od svého rodiště nikdy nepřišel), brával s sebou vždy ještě putnu. Toliko jedinkráte — když měl svatbu — oblékl na sebe vydlužený kabát a obul vydlužené boty; ale jakmile přisel z kostela, vysvlékl se i zul, a zařekl se před hostmi, že nikdy již tak neučiní. Zůstal zvyku svému věren po dlouhý čas přes všechno napomínání ženy i příbuzných, přes všechny uštěpačné narážky dobrých i nedobrých známých. Podobně jako povaha bylo také nynější přemítání jeho zvláštní.  Nemyslilť na to, že by snad přece bylo záhodno opatřiti se lépe proti zimě, když ho svědomí pudí do kostela — nemyslil na to, že stárnoucí tělo jeho nemůže pronikavému chladnu už tak vzdorovati jako za dob mladších, nýbrž přemítal o tom, že by bylo přece snad bohu milejší, kdyby navštěvoval chrám boží častěji, kdyby tělo své týral bezohledněji nežli doposud. Spočívaloť v povaze muže toho, že po celý rok necítil nižádné potřeby boha svého modlitbou v soukromí nebo ve veřejném chrámě obtěžovali; po celý rok se nemodlil, ba na boha snad ani nepomyslil a toliko jako dnes, v den svátého Tomáše, o svůj svátek, neopomenul navštívit i malostranský chrám svého patrona, vyzpovídati se, jíti ku přijímání a proklečeti tam celou velkou mši před hlavním oltářem. A po čtyřicet roků, co tuto pobožnost vykonával, nenapadlo ho ani jednou, že by snad nedostačila. Po čtyřicet roků zastavoval se z kostela vždy u Montágů a teprve pozdě v noci vracel se zpitý domů; ale nikdy ho před džbánkem nenapadlo, že by to mohl býti skutek bohu nelibý, až — dnes... I přemítal o tom po svém způsobu. Myšlenky jeho arci byly poněkud neurčity, temny, tak asi jako by se mu cosi zdálo, o čem neměl jasného ponětí. Nechápal toho, ale tížilo ho; to jako trapný sen; chtěl se myšlenek těch zbavit, ale nemohl a proto mimovolně sáhl častěji po sklence a častěji si připil. Trvalo přes hodinu, nežli vyprázdnil první džbánek. Byl se již poohřál a mohl jít domů, ale pivo mu chutnalo, a za stolem v tmavém koutě sedělo se tak pohodlně, že byl na rozpacích, má-li skutečně už jíti domů, nebo ještě posedět při prázdném, anebo snad vypít aspoň džbánek ještě jeden. Vědělť sice z mnoholeté zkušenosti, že začne-li známé nevinně pověrečné mám-nemám od kterékoli ze sedmi čamrd své kazajky, musí být výsledek positivní; ale zkoumal se přece zas. A tak octnul se před ním na stole džbánek druhý. Hosté znenáhla se množili. Starý Tomáš stále seděl v koutě nikoho sil nevšímaje. Skloniv opět hlavu do dlaní přemítal a popíjel jako dříve. Tentokráte však to netrvalo ani celou hodinu a džbánek byl prázdný. Tomáš byl opět jaksi v rozpacích, ačkoli už ne v takových, jako poprvé. „Eh, což! vždyť je tvůj svátek, Tomši!“ zabručel. A tak octnul se před ním na stole džbánek třetí. Za nedlouho byl hostinec talk naplněn, že i ke stolu, za nímž seděli Tomáš, zasedlo několik hostů. Oslovili Tomáše. Z počátku si nevrle odsupnul a odpovídal jednoslabičně. Později však, když prostoduchá rozmluva o kartách a pivě poněkud zaplašila trudné myšlenky, o svátečními rozjímání vzniklé, vmíchal se do hovoru a sám počal vypravovati, čím a odtud je, jak se jemu a rodině vede, jak jídá a pívá a spává, slovem tak ledacos, a tak upřímně, že možno si tím snadno vysvětliti, jak octnul se před ním na stole džbánek čtvrtý a za nedlouho pátý. Hluk a světské žerty hospodské pranic už mu nevadily, ano tak naň působily, že přes pevné předsevzetí své, aspoň tento den ani jednou nezaklíti, zaklel v proudu řeči několikrát po sobě. Dodal sice obvyklé: „Pánbůh rač mi hříchy odpustit“, ale což naplat, když po chvíli přece zas už zahromoval. Tak nedešel večer a Tomáš, jenž byl domov opustil s pevným předsevzetím, že nezastaví se jako každoročně po službách božích u Montágů, nýbrž že půjde rovnou cestou domů, sedí klidně a vesele v hospodě a prázdní džbánek po džbánku. Nedbá už ani dost málo, že znesvěcuje památku svého patrona jako každoročně; už nepřemítá, nýbrž popíjí jen a hovoří. Často odplivuje a ještě častěji kleje a v prudšími proudu řeči dodává už jen: „Pánbůh rač mi hříchy...“ a později už jen: „Pánbůh rač mi...“ Bujará veselost slaví svůj triumfální vjezd do jeho srdce. Hlava je vzpřímena, prsa vypjata; z oka šlehají blesky, ruce šermujou a často udeří pěst do stolu, až sklenice poskočí. Z nesmělého hříšníka, ještě před nedávnem o svých poklescích s opravdovou a upřímnou lítostí přemítavšího, byl se stal rouhavý světák — kletba stíhá kletbu a látrování téměř ani nepřestává. S věže svatomikulášské odbila desátá. Tomáš neslyší; poroučíť si právě nalít džbánek patnáctý...
V tom objevil se mezi dveřmi hostince muž skoro v témže stáří jako Tomáš. Jest oblečen slušně a Tomáši velmi podoben; je to bratr jeho. Také on si nikoho nevšimnul, nýbrž zamířil přímo k Tomášovu stolu; vědělť patrně, kde zbožný bratr každoročně sedává a co tam dělává. Pozdravili se srdečně. „Jen si sedni, Krištůfku, sedni!“ vybízí rozjařený Tomáš, zavdávaje bratrovi z cizí sklenky. Krištof si usedl naproti bratrovi a jedním douškem vypil podanou mu sklenici. „Ó — ty umíš pít... Tak já se nikdy nenaučím,“ mluví Tomáš, nalívaje sobě z cizího džbánku. „A to aby hrom do toho — kde pak jsi se tu vlastně vzal?“ dodává. Krištof mlčí. Tomáš vede svou dále. Jazyk jeho jest jako meč v kruté seči, k neuvěření hbitý a ohebný; Krištof sotva stačí poslouchat. I vypili spolu ještě dva džbánky, a teprve nyní počíná Krištof opatrně provádět svůj každoroční diplomatický úkol: příměti Tomáše k návratu domů. Ví, jak to nesnadné; ale švakrová tak naléhavě prosila, že pokouší se o to letos poznovu. Začíná mírně, vážně, rozumně; ale Tomáš tuší, kam bratr míří. Rozhodně a s důrazem odmítá každé vyzvání, vyvrací bratrovy důvody, brání se, seč jest. Každou větu počíná hromem a prošpikovav jí blesky končí peklem nebo ďáblem. Bratr nedada se másti naléhá naň tím důtklivěji. Tomáš však vždy více se rozpaluje; oko jeho jest rozjiskřeno, tváře hoří a prudký proud řečí jakoby narážel o balvány. Někdy se vzpřímí, rozkřikne a hned zas usedne; někdy vztáhne ruku k bratrovi jako v souhlasu s jeho návrhem, ale hned na to chopí džbán a pere jím do stolu jako zběsilec. Prudký jeden výstup takový vyrušil všechny hosty; mnozí vstali a přiblíživše se obklopili stůl, za nímž oba bratři zdánlivě v největším hněvu vedou nerovný boj. Krištof na chvíli se odmlčel, jakoby přemýšlel o nových prostředcích k překonání rozjitřeného rozpustilce. Také Tomáš usedl jako unaven a pohrávaje si víčkem u džbánku čekal, jak se zdálo, na nový útok. Po chvíli počal Krištof cosi polohlasitě o Tomášovi mručet. Bratr náhle se vzpřímiv, udeřil pěstí na stůl a zařval: „Nahlas, Krištofe! Tisíc hromů do tebe — nahlas!“ A Krištof opakoval vážně a s důrazem nahlas následující: „Zpovídal se Tomáš: ,Já jsem zabil —‘ ,I bodejž do tě tisíc láter!‘  rozkřiknul se na něj páter. Chudák Tóma! V přenesmírném spěchu nedořek', že zabil — blechu.“ Hostincem rozlehl se řehtavý, posměšný chechtot; někteří tleskali, jiní křičeli úsměšně „Výborně!“ Tomáš mimo nadání nezdál se býti dotknut. Drsnou, rozpálenou jeho tvář přeletěl úsměv uspokojení. Důvěrně nahnul se k bratrovi a poklepav mu na rameno pravil: „Vidíš, Krištůfku, tak se mi líbíš!... Ale jako loni mne přece neoklameš — rozumíš? To by do toho musil hrom, kdybych nevěděl, že's mne tím říkáním loni odtud vypudil... Zpověď sem, páter tam — ať je rarach! Pivo sem! Pivo!“ „Ale tvá žena se hněvá,“ doráží Krištoí. „Ať se hněvá; však se zas udobří!“ „Tvá dobrá žena pláče!“ „Nech ji plakat! To by v ní musil být čert, alby se jednou do syta nevyplakala,“ směje se Tomáš, zvedaje bratrovu sklenici k ústům. „Ale tvá Kačenka leží — je nemocna...“ dí Krištof skoro šeptmo. Tomáš nedopil. Ruka smekla se ke stolu; v rozpálené tváři jeho jevila se náhlá úzkost. „Mé dítě!“ vzkřiknul přidušeným, skoro bolestným hlasem; ale hned na to, jakoby se byl vzpamatoval, zajíkavě dodal: „Ne, ne — ty lžeš, Krištofe!“ „Bůh svědek, že mluvím pravdu,“ dí bratr opravdově. Tomáš neodpověděl. Vzpřímiv se, rozhlédl se plaše kolem sebe. Zraky všech přítomných byly naň upjaty; nikdo však ani nehlesnul. Tomáš strhnuv čepici s kolíku popadl putnu; zavrávoral sice, ale přece měl dosti síly, že vyrazil z hostince. Krištof zaplativ bratrův řád, pospíšil za ním. Avšak Tomáš byl už zmizel. Bratr za ním chvátal, ale nedohonil ho. — Noc byla temná a mrazivá. K večeru byl se vítr obrátil, sněžilo. Pronikavý chladný vítr východní zavířiv časem ulicemi mrskal před sebou v zběsilé rozkoši kotouče sněhu. V závětří tvořily se závěje... Tomáš, nedbaje psotné nepohody, spěchal! směrem ku Smíchovu. Pospíchal sice známou cestou, kterou za dne i v noci byl už nesčíslněkráte šel; ale tentokráte se mu zdálo, jakoby prchal pustinou. Míhající se před ním stíny, jež v špinavé nažloutlé záři svítilen tvořily kotouče chumelícího se sněhu, působily na poděšenou duši jeho příšerně. Úzkost jeho vždy více se vzmáhala. Časem, když mu napadlo, že osudná zpráva bratrova snad přece nemusí býti pravdiva, na okamžik se zastavil; ale hned na to pádil zas úprkem dále. Pouhá myšlenka možnosti hnala jej ku předu neúprosnou silou. Dláždění bylo okluzké. Trepky mu překážely, klopýtali. Zul je tedy a hodil do putny. Usnadnil si sice tím cestu, ale záblo jej. Běžel ještě rychleji. Pot vyvstal mu na celém těle. Nedbal toho, nýbrž chvátal bez ustání dále. Octnuv se konečně za Oujezdskou branou, cítili, že jej síly opouštějí. Byl v úplné tmě; hustě se chumelící sníh nedovoloval prohlédnouti ani na deset kroků ku předu. Cesta byla tudíž tím obtížnější. Tomáš octnul se každou chvíli mimo cestu, tu v závěji, tu zase v zasněžené strouze podle silnice. Pomalu a pracně bral se po paměti ku předu; pot na těle jeho usýchal, mrazilo jej až do kostí. Časem sklesl k zemi a již se mu zdálo, že zemdleními nebude se moci více vztýčíti; ale přece s napjetím veškerých svých sil zase vstal a nočním temnem vrávoral dále. Nekonal sice tuto cestu za podobné psoty poprvé; ale ještě nikdy nebylo mu tak úzko, tak děsno jako tentokráte. Nemyslilť na nic nežli na své choré dítě a myšlenka ta dodávala mu síly nadlidské. Kdykoli zemdlen sklesl, zdálo se mu, že vidí před sebou v temnu nočním bledý obličej chorého dítka. Mihal se před ním jako světluška. Posléze octnul se nedaleko parního mlýna. Vítr byl se na chvíli utišil a Tomáš přes noční temno rozeznal v dáli tmavé obrysy nízkého, jednopatrového domku svého. Z okna světničky v přízemí vycházelo mdlé světlo, Paprsky jeho pronikaly tmou a pohrávaly si jako laškující drobné hvězdičky s chomáči sněhu, jenž v nastalém bezvětří padal nyní skoro kolmým směrem k zemi. Tomáš se zarazil. Až dosud bylo se mu přece aspoň časem zdálo, že bratrova osudná zpráva o chorobě Kačenčině jest jen záminkou, by byl vylákán z hospody; ale světlo, vycházející v půlnoční době ze světnice, v níž dítko jeho s matkou svou spávalo, věštilo neštěstí. Chtěl úprkem přerazit na přič přes silnici, ale síly jej opouštěly, s tíží doplížil se pod okno svého domku, kde sklesl k zemi. Po chvíli se vztýčil. Okno bylo jen dopola zakryto, Tomáš viděl do vnitř. V čisťounké světničce spatřil známou postýlku a na ní své dítě. — Matka, statná ještě žena, právě se skláněla nad dítkem, jakoby je chtěla políbit... Tomáš chtěl vzkřiknout, ale hlas mu uvázl v hrdle. Zlehka zaklepal na okno. Žena prudce sebou pohnula a chvátala otevřít. Vrávoraje vešel Tomáš do jizby. Nepromluviv přikročil k lůžku dcerušky a zkoumavě díval se na spící, dvanáctileté děvčátko.  Dřímalo sice klidně; dech jeho byl volný, tvářinky jemně zarůžovělé. Na první pohled Tomáš poznal, že je dítko úplně zdrávo a že byl bratrem — oklamán. Dech zatajil se mu v prsou, oko rozjiskřilo se hněvem. V jizbičce panující příjemné teplo počínalo zkřehlé tělo jeho rozehřávat a valem k mozku se hrnoucí krev působila mu závrať. Usedl na stolici. Žena nemajíc ani tušení o strašné cestě, kterou byl právě vykonal a znajíc dobře jeho zlozvyky, když byl napilý, neodvážila se promluviti; čekala, až Tomáš, jenž o svůj svátek nikdy slovy neskrblil, promluví sám. Ale Tomáš, dívaje se před sebe zamračeně na podlahu, zarputile mlčel, tak že posléze žena odvážila se ho osloviti. „Ty's dnes nějak mrzut, Tomášku,“ pravila vlídně, dívajíc se mu upřímně do tváře. „Byl jsi v kostelíčku a u zpovědi — byl jsi v hospůdce. Proč pak jsi tedy tak smuten, pověz, Tomášku!?“ Tomáš ani nehlesnul. „Či snad bys něco pojedl a zapil?“ táže se žena tímže mírným přívětivým tónem jako dříve. „Upekla jsem ti jako vždy o tvůj svátek vdolečky, namazala je povidly z bezinek a připravila k tomu džbáneček piva.“ Tomáš na to neodpověděli. Zrak jeho těkal nepokojně po jizbě, jakoby hledal předmět, na němž by si mohl tajený hněv svůj vylíti. Když pak před něj žena postavila velkou mísu vdolků a několikamázový džbán piva, vyskočil prudce se stolice a počal přecházet po jizbě. „Už pak se nehněvej, Tomášku, a pojez trochu!“ chlácholí jej žena. „Vždyť pak ti nikdo neublížil.“ „Cože?“ zahouknul Tomáš, zastaviv se před ženou. „Nikdo že mi neublížil? — Ty — tys mi ublížila, ty, ženo ošemetná, licoměrná — ty a tvé dítě!“ A strašná, poněkud přitlumeným hlasem pronešená kletba byla závěrkem prudkého výbuchu hněvu. Udiveně pohlíží žena na muže, jakoby slovům jeho ani uvěřiti nemohla. Tomáš počal opět přecházet po jizbě. Mručel cosi nesrozumitelného, časem zaklel. — Vřel v něm hněv, jejž marně snažil se utlumiti. Po dlouhé chvíli zastavil se u stolu a sáhl do mísy po vdolečku skoro jako talíř velikém. S chutí, s jakou jej nakousnul, dalo se soudit na jeho hlad. Mimo obyčej pustila žena se zřetele pravidla opatrnosti, jakými se každoročně o mužově svátku řídívala. Vidouc, že počíná Tomáš jísti, měla mlčet a nalít mu piva do sklenice. Ale nemohouc se tentokráte zdržet, optala se, arci tónem co možná nejvlídnějším. „Kdo že ti, Tomášku, ublížil? — Já? — Naše dítě? — — Naše Kačenka?“ Otázka ta Tomáše rozlítila. Dupnuv bosou nohou zaklel a napřáhnuli proti ženě svalovitou pravici, v níž držel nakousnutý vdolek. Žena o krok ucouvla. Rána byla by však přece padla, kdyby nebyla Kačenka ze spaní promluvila. „Tatíčku — zlatý můj tatíčku!“ zazněli jemný, přidušený hlásek dětský, Tomáš se zarazil a ruka sklesla. Tvář jeho jest do ruda rozpálena, oči hněvem rozjiskřeny. Není možno, by se utišil okamžitě; namířená rána musí padnout stůj co stůj. Divoce rozhlédl se kolem sebe. Zrak jeho utkvěl na okamžik na stěně nad nízkými dveřmi, kde za sklem v prostém dřevěném rámci viselo primitivní vyobrazení sv. Tomáše. Tomáš svraštiv brvy zaklel a vší sílou mrštil vdolkem po obraze svého patrona. Sklo zařinklo a obraz sletěl na zemi... Řinknutím obrazu postrašeno vztýčilo se dítko na postýlce a rozhlíží se kolem sebe, V tváři jeho jeví se zděšení, úzkost a strach. Tomáš zůstal zaražen stát. V tu chvíli nemyslil na bezbožný skutek, jejž byl právě spáchal, nýbrž na dítě, jež byl skutkem tím polekal. Ostýchavě, ano bázlivě blíží se k postýlce. Zděšené dítko upírá na něj vytřeštěný zrak. „Vždyť jsem to já — tvůj tatíček, Kačenko!“ šeptá Tomáš konejšivě, bera dítko do náručí. Chvíli dívá se dítě cize a udiveně na otce, ale pak ovinuvši útlé ručinky kolem jeho šíje, špoulí rtíky k políbení. Tomášovi vstoupily slzy do očí... Hněv jeho proměnil se v nevýslovnou lítost... I líbal dítě a hýčkal a konejšil je, až zase usnulo. Na to přistaviv stolici k postýlce usedl. Žena, znajíc jeho povahu, mlčela; ale nyní by ho byla už sotva podráždila. Také Tomáš více nepromluvil. Nespouštěje očí s dřímajícího dítka, seděl nepohnutě, až usnul... Časně z rána Tomáš první procitnul. Sesbírav pečlivě všechny střepy rozbitého obrazu a opraviv, pokud bylo možno, porouchaný rámec, pověsil obraz, když jej byl několikráte políbil, opět na stěnu. Žena chtěla sice obraz odnésti ku sklenáři, aby dal nové sklo; ale Tomáš k tomu nesvolil. Chtěl mít obraz nezasklený — na památku... Od toho dne zařekl se, že nikdy více nepůjde o svůj svátek do kostela, tím méně aby šel po službách božích do hospody. Druhdy skálopevné zdraví jeho bylo podryto. Počalo ho pobolívat v kříži, časem cítíval bolest v celém těle; někdy ho mrazilo, jindy zase cítil náhlé horko. Nezbylo mu, než učiniti koncesi mimořádným poměrům: koupil si vysoké, juchtové boty a teplou zimní kazajku... A po celý rok opět jako jindy ani jednou se nepomodlil, opět nešel po celý rok do kostela; ale když nadešel den patrona jeho, octnul se zase po mnohaletém zvyku v chrámě sv. Tomáše a po službách božích — u Montágů. Předsevzetí jeho bylo marné; byltě na ně v průběhu roku skoro úplně zapomenul... A opět pil a opět musil býti nějakou lstí z hospody vyváben... Ještě dvacetkráte tuto svou každoroční pobožnost opakoval; ale už nikdy více nebyl o svém svátku bos a v letní kazajce.
 
 

 

 

 

 

 

