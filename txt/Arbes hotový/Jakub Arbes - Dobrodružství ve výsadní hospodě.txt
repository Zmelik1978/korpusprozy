Již tomu přes půl století… Poštovní trubka vesele zavřeštěla, bič zahvízdli vzduchem a ubohý hnědouš bolestně zařičev poskočil, jakoby se chtěli dát do klusu. Ale nežli nemilosrdná ruka kočího zdvihla se podruhé, by i hnědoušovu soudruhu prokázala podobně přátelskou pozornost, zahnul povoz kolem rohu, těžká kola; zarachotila na dlážděném nádvoří a koně i povoz zastavili před výsadní hospodou. V celém domě nastal neobyčejný ruch, jakoby's píchl do vosího hnízda. I drůbež na smetišti natahovala krky a zvědarvě dívala se kolem, jakoby nikdy nebyla viděla poštovní povoz; avšak žádnému z opeřených tvorů na smetišti v tom okamžiku zajisté nenapadlo, že snad již za několik okamžiků bude musit obětovati svůj mladý život, aby buď hlad nebo jen pouhé laskominy ledajakého ničemy byly ukonejšeny. I huňatý hafan v rozviklané boudě několikrát po sobě zavrčel a vyceniv své alabastrové tesáky jednou zaštěkl; ale nevida nikde odporných hadrů a hnusných záplat opět se ztišil a zalezl do boudy. Jakmile se byl povoz zastavil, seskočil kočí s kozlíku. U poštovních kočí nebývalo to sice ve zvyku, ale neobyčejná tato úslužnost nasvědčovala tomu, že osoba neb osoby, které se v povoze nalézají, nejsou aspoň skrblící. V témž okamžiku vylítlo ze dveří hostince nepatrné však neobyčejně čisťounké mužisko a nevědouc v horlivosti své ani co dělá, neboť pošta zastavovala v hostinci tom jen v případech nejřídších k výslovnému přání toho onoho cestujícího, vyseklo poklonu kočímu. Pozorujíc však, že učinilo poklonu někomu, komu nenáležela, trochu se začervenalo a vidouc, že kočí má v úmyslu otevříti dvířka u povozu, v mžiknutí oka přiskočilo, a již mělo ruku na klice. Na neštěstí byla však na Míce již ruka kočího a za nevčasného spěchu přišla ruka mužíkova místo na kliku na ruku kočího. Oba stiskli; kočí mrzutě se ušklíbl a zajisté by byl ušklíbnutí své provázel něčím pro mužisko nepříliš milým, kdyby se nebyly v témž okamžiku otevřely dvířka povozu, z nichž vyskočil mladý muž. Byl to štíhlý, asi šestadvacetiletý mladík v elegantním obleku. Pravidelná tvář jeho byla bledá, oko černé a jiskrné. Jaký tudíž div, že kuchařka, dívající se zvědavě z kuchyně na dvůr, sladce se pousmála, když spatřila statného a sličného muže, jakých v hostinci tak zřídka kdy vídala. Avšak bledá ušlechtilá tato tvář byla krásnou jen zdaleka, neboť kdo by byl k muži tomu blíže přistoupili, byl! by v tváři shledal stopy po neštovicích. Když byl mladý muž vyskočil z vozu, počala až na práh se dokolébavší buclatá paní hospodská sekati pukrlátka skoro podle taktu a modrá maličká očka její blikala tak roztouženě po zdánlivě sličném hostu, že by se byla i chladná skála obměkčila, kdyby k ní jen jediný takový pohled byl zabloudil. Za paní hospodskou bylo viděti několik umouněných hlav, v jejíchž tazích byla zvědavosti téměř zkameněla. Velezajímavé, co do rozměru i rázu zvláštní tyto hlavy náležely vesměs domácí čeládce ženského pohlaví. Ano, i děti byly vyběhly z jizby, a jak se tvářily a co dělaly, zajisté každý se domyslí, když doložím, že černý kocour, jenž ležel zrovna ve výklenku, před kterýmiž děti se zastavily, ani se nepohnuli, ačkoli druhdy pří každém šelestu vyskočil a odběhl, jakoby mu byl za hlavou vystřelil. Toliko v jedné tváři nebylo pozorovali ani stopy zvědavosti a sice v osmahlé, skoro až hloupě vypadající tváři podomkově. Stáltě opodál povozu v modré umolousané kazajce o koště podepřen a díval se zcela lhostejně k zemi. V tváři jeho ovšem nebylo stopy, že by myslil; avšak mozek málomluvného mladíka toho byl přece v činnosti. Myslilť si: „Nevídáno! Co tu hluku, když přijede někdo, kdo má peněz, aby se mohl dát vozit. Našinec ovšem se nemůže dát vozit a nikdo ho nikde nevítá s takovou úslužností, a přece každý z nás má také nohy, které mohou zemdlíti chůzí a potřebují pak nutně, aby se svezly, A mnohý z nás zajisté by také tak ledaco zasluhoval, čím zasypávají se ve světě lidé, kteří toho nezaslouží, ani kdyby žili desetkrát tak dlouho, nežli žil nejstarší člověk...“ Podomek byl by zajisté dále mudroval, kdyby mu nebylo z nenadání pásmo myšlenek přetrhl hospodský, jenž prudce zvolal: „Jeníku, nelelkuj! Pomoz vypráhnout!“ Jeník zívnul, koště pádilo k zemi, a váhavě blížil se podomek k povozu, by vyplnil rozkaz svého chlebodárce. Nevyplnil jej však, neboť kočí zabručev: „Což pak tu někdy pošta vypřahá?“ vyskočil na kozlík, práskl do koní a povoz s rachotem vyjel na silnici. Zatím, co čisťounké mužisko, v němž každý poznal hlavu hostince, uvádělo mladého cestujícího po příkrých, pod každým krokem sténajících schodech do prvního a zároveň posledního patra k tak zvaným pasažérským komnatám, z nichž byla však jen jedna pro hosty upravena, kdežto v druhé bylo naházeno množství nejpodivnějšího haraburdí, odehrála se před hostincem napolo směšná a napolo vážná či lépe řečeno smutná scéna. Mezi vraty byla se totiž objevila holčina v prostičkých šatečkách vybledlé růžové barvy, držíc cosi v bílém šátku zaoaleného. Sotva ji byla paní hospodská shlédla, zakabonila se a pohrozíc jí pěstí zahoukla: „Jdeš ven, ty poběhlice!“ Dívka sklopivši bázlivě oči zůstala neodhodlaně stát mezi vraty. Podomek slyše hrozbu hospodské a vida dívku mezi vraty zamračil se a bručel cosi, co podobalo se skoro zaklení. „Jeníku, vyžeň ji!“ křičela rozdurděná hospodská. „Člověk nemá od té luzy pokoje, ani když vzácní hosté přijedou.“ Jeník se tvářil, jakoby neslyšel. Za to děti slyšíce matku hubovat daly se do křiku a pustily se za dívkou. Dívka se dala na útěk. Děti octnuvše se u vrat a vidouce, že dívky více nedohoní, chopily se hrud a kamení a házely za ní křičíce z plných hrdel: „Purčí! holá Purčí! nahá Purčí!“ Paní hospodská samolibě se usmívala nad čtveračivostí a čiperností svých dítek. Mezi tím byl hospodský dovedl mladého muže do pasažérské komnaty. Byli to čtverhranný pokojík o dvou oknech s odřeným nábytkem prastarého vkusu. Jedním oknem bylo viděti do dvora, druhým do zahrady. V prostřed pokojíku stál kulatý, bílým ubrusem pokrytý stůl), kolem stolu několik židlic, u stěny blíže dveří pohovka a naproti ní u protější stěny nepříliš vysoko vystlaná postel. Když byli vstoupili do pokojíka, rozhlédl se host bystře kolem sebe, pak oknem do zahrady a hned na to druhým oknem do dvora. Zahlédnul ještě, kterak dětí ženouce se za dívkou házejí za ní kameními; prudce obrátil se k hospodskému s otázkou: „Co se to děje na dvoře?“ Hospodský pohlédnuv oknem spatřil své děti a odpověděl s přízvukem spokojenosti: „I to jsou moji vlastní darebáci, milostivý pane, a ženou tu dotíravou poběhlici z domu. Vždyť pak je to pravý kříž a soužení, když...“ „Poběhlici?“ vpadl mu do řeči host. „Ano, milostivý pane, pravou poběhlici, která každého hosta obtěžuje, aby koupil jakýsi skvost, o němž se arci neví, je-li kradený nebo ne,“ zněla odpověď. „Je to však roztomilá, po čertech roztomilá holčina,“ pokračoval hostinský. „Jen kdyby nebyla tak bledá a suchá a hladem zmořená — člověk má s ní vskutku někdy až útrpnost.“ Host, jak se zdálo, přeslechl, co hostinský byl právě vypravoval; pokynul mu rukou, by odešel. Hostinský váhavě uposlechl a v tváři jeho dosti zřejmě se zračila nelibost nad tím, že host nejevil žádného zvláštního zalíbení ve vypravování o útrpnosti maloměstského hostinského. — Když však byl již na chodbě, host prudce zazvonil. Ruče hostinský otevřel, vstrčil hlavu mezí dvéře a upřev veselá svá očka na hosta zasyčel s oulisností hada obyčejnou frási: „Co račte poroučet?“ „Přineste mi náčiní ku psaní,“ dí host. Hospodský vtáhl mlčky hlavu zase nazpět a nejsa za dveřmi nikým pozorován, ušklíbnul se. „Nu, ten tu asi mnoho neutratí,“ zamumlal před sebe, sestupuje po schodech, aby vyplnil hostův rozkaz. Dole u schodů čekala naň již netrpělivě drahá polovice. „Co poroučí? Jaká jídla? Kachnu, husu, kapouna, koroptve, pivo, víno?“ táže se o překot. „Prozatím nic podobného,“ odpovídá nevrle pan manželi „Chce inkoust, péro a papír.“ „Inkoust?“ táže se žena. „A nemohl jsi se zeptat, má-li hlad a žízeň?“ „Mohl a také jsem se ptal, co dále chce. Ale co naplat, když...“ „Nu, však nebude snad ještě tak zle,“ dí zase žena chlácholivě. „Jíst a pít musí; možná, že si chce napřed napsat nějaké psaníčko a potom teprve že počne hodovat, jako onehdy ten, víš? — Avšak počkej, mně něco napadá! Pojď blíž, já ti to pošeptám.“ Po té ohlédla se paní hospodská kolem sebe, není-li nikdo na blízku, a když manžel poněkud se nahnul, šeptala mu cosi do ucha. Z počátků vrtěl tento hlavou; ale později bylo již z obličeje jeho patrno, že počíná slova své manželky schvalovati. Po chvíli rozmýšlení podotknul: „Dobře! udělej, jak za dobré uznáš. I já se budu řídit dle tvých slov.“ Na to váhavě šel hledat náčiní ku psaní. Paní hospodská vešla do kuchyně, zavolala jednu služku a pravila skoro šeptmo: „Víš, kde zůstává Purčí?“ Když služka kývla hlavou, že ví, dodala hospodská: „Tedy běž k ní a řekni jí, aby hned ke mně přišla.“ Služka odběhla a paní hospodská mnouc si uspokojeně ruce počala přecházeti po kuchyni. Po odchodu hostinského z pasažérské komnaty vrhnul se host na pohovku a zapáliv si doutník zamyslil se. Zamodralý kouř vznášel se ke stropu v lehýnkých kotoučích; oči mladého muže jej sice sledovaly, myšlenky však letěly do minulosti... Nalézaje se po mnoha letech právě na blízku svého rodiště připomenul si své mládí a hlavně nejrozhodnější okamžik svého života, kdy po smrtí posledního příbuzného ubíral se z rodné vísky jako desítiletý sirotek smuten a sklíčen do Prahy, kam k smrti zemdlen přibyl, aniž by byl věděl, jak a proč. Neznalť v městě živé duše. Byl ještě dítě a o nějaké práci nemohlo býti ani řeči. Dlouho nevěděl si rady; věděl a cítil jen, že je opuštěn a že má hlad; avšak přece neodvážil se v městě na někoho promluviti, tím méně aby byl snad někoho žebrotou obtěžoval. Několik hodin chodil po ulicích, a k večeru, když slunce počalo již vrhati dlouhé stíny, jež v duši opuštěného sirotka budily tajuplnou úzkost, zastavil se v jediné z odlehlejších ulic na Malé Straně a zahleděl se upřeně do země, jakoby mu měl chladný kámen poradili, co má počíti. Z nenadání zazněly nablízku z jednoho domu zvuky kolovrátku, jenž právě hrál tklivou jakousi píseň. Hoch zvědavostí puzen šel po zvucích a zůstali nesměle stát v průjezdě domu, v jehož dvoře hrál flašinetář. Byl to starý šedivý vysloužilec s dřevěnou nohou; kolovrátek svůj měl na malém vozíku a obklopen byl hejnem dětí, jež dívaly se na loutky v kolovrátku. Hoch stál; opodál. Jeho nebavily loutky, aniž jej zajímal starý kolovrátkář; avšak píseň, kterou právě slyšel, rozchvívala mladistvou vnímavou duši jeho a smutné tóny zapadaly do duše jako do úrodné půdy, budíce tam tisícerou ozvěnu. Hošíkovi bylo nevýslovně bolestno; naslouchal dlouho s tajeným dechem, a když posléze kolovrátek zakvik a píseň skončena, vstoupily hochovi do očí slze. Kolovrátkář, maje, jak již připomenuta, kolovrátek na vozíku, chopil se voje a belhal se ze dvora. Děti, davše se do křiku, běžely před ním; toliko hoch v průjezdu zůstal nepohnutě stáli, nespouštěje se starce navlhlých očí. — Náhodou podíval se i stařec na něj a spatřiv bosého otrhaného venkovského kloučka, z jehož zaroseného oka zírala dobromyslu os t a v okamžiku tom právě také ještě zvláštní jakási rozháranost, zastavil se u něho a několik okamžiků upřeně se na něj díval. „Co pak tu děláš, kloučku?“ optal se posléze poněkud drsným tónem. Hoch, na kterého po celý den v městě nebyl nikdo promluvil, zachvěl se leknutím a neodpověděl. „Čí pak jsi? Odkud?“ vyptává se stařec dále a hned také dodává: „A proč pláčeš?“ Hoch zmuživ se, slabým hlasem jmenoval své rodiče a rodnou vísku. „Ale proč pláčeš? Máš snad hlad?“ táže se dále vysloužilec. Hoch mlčel, jakoby se rozmýšlel, má-li se neznámému svěřiti čili nic; když pak pozoroval, že naň stařec upřeně hledí, pravil nesměle a váhavě: „Vaše píseň mne rozplakala.“ „Eh, co píseň,“ dí stařec. „Mluv pravdu! Máš hlad?“ Hoch opět neodpovídal. Stařec nespouští však očí s jeho tváře, načež hoch, jakoby byl stařec svým pohledem odpověď z něho vynutili, slabými hlasem zašeptal: „Mám.“ „Nu a což ti nemohou dát rodiče jíst?“ ptá se zase kolovrátkář. „Nemám žádných,“ odpověděl hoch. „Chtěl by's něco pracovat?“ „Chtěl,“ dí hoch. „Pojď tedy se mnou!“ končí stařec jaksi velitelsky. Hošík šel s kolovrátkářem. Doprovodil jej ještě do několika domů, a jelikož již nastal večer, odebrali se oba do bytu kolovrátkáře na Pohořelec. Stařec byl osiřelý jako hoch a oba se brzy spřátelili. Hoch potřebovali starce a stařec zase hocha. A od té chvíle, co hošík starci kolovrátek vozil, dostával stařec častěji dárky nežli dříve, když ještě flašinetloval sám. Od té doby mnoho se změnilo. Hoch dorůstal a stařec zamilovav si jej jako vlastní dítě nemohl se od něho odloučili. V hochovi vzbudil se již záhy smysl pro hudbu a jelikož stařec sám kdysi na housle hrával, přiučil hře té i svého nalezence. Tento dělal záhy pěkně pokroky, tak že za krátkou dobu mohl hrávat i v hostincích. Zamiloval si hudbu a hrával, kdykoli mohl, hrával vášnivě a hra jeho se líbívala. Čím více uměl, tím více vyzískal si peněz, z nichž pak k návodí druhého otce svého vše, co nespotřeboval nejnejnutněji k zachování života, věnoval! na vycvičení se ve hře, platě si zpočátku jen obstojné hudebníky, později pak i výtečné houslisty, a po desíti letech patřil již mezi nejobratnější houslisty. Nebyl arci žádný genius; avšak hra jeho byla takového druhu, že mohl koncertovati, a často zastínil ohněm a smělostí hry své mnohého, jenž od mládí byl cvičen ve hře jen od mistrův. Byl spokojen, a starý kolovrátkář, kterémuž později život zpříjemnil, jak mohl, neželel dobrodiní, jež byl časem svým opuštěnému hochu prokázal. Jako otrhaný a bosý hoch opouštěl svou rodnou vísku a po patnácti letech vracel se tato zase na návštěvu jako známý hudebník, jemuž kyne dosti skvělá budoucnost. Z městečka, v kterém se byl právě zastavil, měl do rodné vísky již jen hodinu cesty, kterou chtěl druhého dne vykonati pěšky. Z trudných i příjemných těchto vzpomínek vyrušil jej však hostinský, přinášející teprv asi po půl hodině náčiní ku psaní, jež si byl musil bůh ví až v kterém domě vydlužit. Vstrčiv hlavu do dveří, zavrčel: „Už to nesu;“ do komnaty však nevstoupili. „Jen dále, pane hostinský!“ pobízel host. Hostinský vstoupiv do jizby plíživým krokem přiblížil se ku stolu, postavil naň lahvičku s inkoustem, papír a péro, a rovněž tak plíživě, jako se blížili ku stolu, vracel se ke dveřím, kde zůstal státi. Host po chvíli obrátil se ku dveřím a tázavě na hostinského se zadíval. „Poroučíte ještě něco, milostivý pane? Jsem k službami,“ praví hostinský. „Přineste mi večeří a láhev vína, máte-li jaké.“ „Jakou večeři si přejete?“ „Přineste, co chcete, vlastně co máte.“ „Více už si nepřejete?“ praví hostinský. „Zatím nic,“ zní rozhodná odpověď, načež hostinský rychleji než kdykoli jindy seběhl po schodech do kuchyně, aby své drahé polovici sdělil, že host konečně přece se rozhodl, něco dát vydělat. Host neměll ani tušení o starostlivosti ziskuchtivých lidí, v jichž hostinci se nalézal. Zasedl za stůl, aby napsal svému starému pěstounu do Prahy list, že šťastně dorazil již skoro: k cítí své cesty. Sotva však napsal několik řádků, odložil péro a zamyslil se. Myšlenky a vzpomínky vířily duší jehlo jako skotačiví diblíci. Brzy vyhoupla se z mlhy polozapomenutí vzpomínka: trpká a trudná, brzo zase vzpomínka rozkošná a slastná. Byli zadumán tak, že ani nepozorovali, že otevřely se z lehýnka dveře, a že tiše a nepozorovaně někdo vstoupil do komnaty. Byla to asi šestnáctiletá dívka, v čistých, sice, však častým praním již poněkud vybledlých: kartounových šatech růžové barvy. Kromě bílé zástěrky a bílého šátku na hlavě neměla na sobě žádného šatu více. Byla to táž dívka, kterou byly děti hostinského z domu vyhnaly, pokřikujíce za ní: „Nahá Purčí, holá Purčí!“ a pro kterou si byla paní hostinská, jak se samo sebou rozumí, nikoli bez příčiny, zvláště poslala. Vstoupivší nepozorovaně do komnaty zůstala nesměle stát u dveří, jsouc na rozpacích, má-li postoupili nebo čekati, až by se za stolem sedící mladík poohlédnul. Dlouho stála nepohnutě, majíc očí, na nichž bylo patrně pozorovati, že před chvílí hořce plakala, k zemi upřené; ale posléze přece se odhodlala a učinila ostýchavě dva kroky ku předu. Slunce chýlilo se právě k západu. Zlatí paprskové vnikající oknem do komnaty ozařovali ztepilou postavu mladé dívky a zruměnivše bledou její tvář dodali jí zvláštní líbeznosti. Náhle mladý muž u stolu se: poohlédnul a spatřiv jen několik kroků od sebe v plné záři slunce stojící dívku, poněkud se zarazil. Jsa však člověk, jejž málo kdy bylo lze něčími překvapiti, vstal a přiblíživ se k dívce zadívají se jí zkoumavě do obličeje. Dívka stála před ním se sklopenýma zrakoma. Po dětinských, avšak vážných tazích jejích rozložena byla nevylíčitelná sladkost. Kolem korálových rtů pohrávali zdánlivě úsměv, avšak nebyl to úsměv spokojenosti a radosti, nýbrž úsměv trapné jakési nejistoty a nevýslovné bolesti. V hedvábných řasách skvěla se slza; ale když poloprůsvitná víčka očí se pootevřela, vyšlehl z černého navlhlého oka blesk, svědčící o zmužilosti, s jakou dívka svou bolest snášela. V okamžiku tom činili úsměv bolesti něžnou tvář její tak půvabnou, jako cypřišový věnec, když ovineš jím jasné čelo čarokrásné mramorové sochy. Vše to bylo ovšem z velké části optickým klamem, nicméně působilo na mladého muže tak neodolatelným kouzlem, že teprve po dlouhé chvíli mohl se otázati, co si dívka přeje. Dívka stojíc nepohnutě neodpovídala, a mladík otázku svou opětoval. Na dívce bylo patrně pozorovat! vnitřní jakýsi boj. Chtěla odpověděti, chtěla rychle něco pronésti, avšak nepronesla nežli dvě slova: „Odpusťte, přicházím —“ Po té se odmlčela. Mladík nyní bedlivěji na dívku pohlédnul a růžové šaty její připomenuly mu, že může to býti dívka, o které hostinský vypravoval, že obtěžuje jeho hosty prodáváním jakéhosi šperku. Nesmělost a rozpačitost její byly tak neobyčejny, že mladík sám musil jí přijíti v ústrety, řka: „Přicházíte nejspíše nabídnout jakýsi skvost ku koupi, není-li pravda?“ Dívka se zapýřila, kývla hlavou a zašeptala: „Ano.“ Odhrnuvši na to zástěrku, podávala mladému muži cosi v bílém šátku zaobaleného. Tento vzav šátek, rozbalil jej, vyňal z něho pozlacený řetízek nepříliš vkusné práce a na první pohledí také poznal, že skvost ten má jen pranepatrnou cenu. Soudě však, že jest dívka nejspíše u velké nouzi, a že snad prodává drahou nějakou památku, jen aby nemusila zřejmě žebrat, chtěl jí „skvost“ ten odkoupiti prostě za tou příčinou, by jí mohl pod nějakou záminkou dáti almužnu, o kterou, jak se zdálo, mladičká dívka styděla se žádati. Klada řetízek na stůl, pravil tedy k dívce: „Nechte mi šperk zde! Nerozumím zlatu, pošlu si pro znalce a jakmile bude šperk odhadnut, vyplatím vám cenu. Prozatím přijměte něco závdavkem, že řetízek skutečně odkoupím.“ Po té vyňal z tobolky bankovku a podával ji dívce. Dívka s největším chvatem vztáhla bílou ručku po bankovce; avšak nevzala ji, nýbrž odtrhla opět ruku tak prudce, jakoby se byla měla dotknout žhavého železa, a vyrazila ze sebe slova: „Odpusťte — šperk vám zde nechat nemohu...“ „A proč?“ táže se vlídně mladík, Dívka neodpověděla. „Nemůžete-li,“ dí zase host, „vezměte si závdavek i šperk, dokud koupi neuzavřeme; já vám věřím.“ „Ne, ne!“ zvolala dívka prudce. „Bankovku vzít nemohu a šperk přece prodati musím.“ „Jak to však udělat? Chcete-li, počkejte zde, já pošlu bez odkladu pro znalce, aby odhadnul cenu,“ odtušil mladík, jemuž byly zmatené řeči dívčiny vždy nápadnější. „Probůh, jen to ne!“ vzkřikla dívka poznovu prudce. „Přišla bych snad o šperk...“ Po té marně se snažila ukryti své rozpaky, což u cizince, jenž nemohl si nikterak vysvětliti odporující si silová její, budilo vždy větší podezření. Byl sice dobrý člověk a neměli dívku zpočátku v pražádném podezření, nicméně když stále zmateně odpovídala, počal již souditi, že nabízejíc řetízek bezcenný ku koupi nemá jiného úmyslu, nežli kupujícího ošálit. Vzal tudíž řetízek se stolu a podali jej dívce řka: „Pozoruju, že koupi neuzavřeme. Vemte si svůj šperk!“ Jako před chvílí po bankovce sáhla nyní dívka rovněž tak chvatně zase po řetízku a zaobalujíc jej opět pečlivě jako neobyčejně vzácný skvost do šátku, poněkud trpce podotkla: „Tak vy přece nekoupíte?“ „Nekoupí,,“ dí mladík chladně a rozhodně a odvraceje se od dívky k oknu, dodali: „Buďte s bohem!“ Dívka učinila dva kroky nazpět, jakoby chtěla komnatu opustit; ale zůstala stát u dveří, jakoby ani nevěřila, že ji někdo nepřímo vyhání. Mladík, nechtěje býti déle obtěžován, obrátil se k ní ještě jednou se slovy: „Buďte s bohem! Nemáme spolu více co jednati.“ Na dívce bylo patrně vidět, že dotkla se jí slova bolestně; neodpověděla však a stála nepohnutě na témže místě jako socha. V sličném obličeji jejím zračili se prudký duševní zápas. Chtěla ještě něco pronésti, avšak nemohla: prsa se jí mocně dmula úzkostí a oko upřeno bylo neodvratně k zemi. „Přejete si snad ještě něco?“ otázal se jí po chvíli mladý muž tónem již nevrlým. Avšak právě tato nevrlost dodala, jak se zdáte, dívce zmužilosti. Vzpřímivši se, upřela na mladíka jiskrné své oko a pravila rozhodně: „Pane, vy mi šperk odkoupit musíte...“ Mladík neviděl v rozhodnosti dívčině nežli dotěravost. okamžiku tom stala se mu dívka v nejvyšší míře odpornou; neboť ji nepovažoval než za sprostou a přes její mládí rafinovanou podvodnici. „Pryč mi s očí!“ zvolali hněvivě. „Ženština jako vy, která bezcenný řetízek prodává jako zlatý drahocenný šperk, je prostá šejdířka a – –“ Nedořekl. Dívka zavrávoravši, zoufale vykřikla a vypukla v usedavý pláč. V témž okamžiku rozlítly se prudce dvéře a do komnaty vrazili podomek, o němž jsme se byli na počátku našeho vypravování zmínili. Vrazil do komnaty, jakoby byl přede dveřmi čekal na; příhodný okamžik a podivav se s opovržením na mladíka, který stál opodál dívky klidně se založenýma rukama, pravil k němu jizlivě: „Pane! Přicházím snad nevhod; ale já se musil postarat o zamezení špatné věci a jak vidím, přišel jsem ještě v pravý čas.“ Mladý muž, nevěda, co silová ta znamenají, byl sice nemálo překvapen, nicméně přece nepozbyl své chladnokrevnosti a klidně zadíval se podomkovi v tvář rozčilením zbrunátnělou, jakoby z ní chtěl vyčisti pohnutky jeho jednání. „Nic vy se netvařte,“ pokračoval; podomek, „jako byste o ničem nevěděl. Jste-li poctivý, musil jste na první pohled poznat, oč se jedná; ale vyčkejme nějaký čas. Matka tu budě za několik okamžiků; a teprve potom budeme počítat a uvidíme, kdo vyvázne se ctí.“ Mladík klidně poslouchal vášnivá slova podomkova a teprve nyní počal jaksi chápati, co vše to má znamenat. Nemohl jinak nežli vše, co právě kolem něho se dělo a ještě díti se bude, považovati než za pouhou komedii, nastrojenou pouze za tím účelem, aby mu maloměstští intrikáni způsob skandál a skandál ten pak pokud možná nejvíce vykořistili na svůj prospěch. Nemohl jinak soudit, nežli že dostal se jim již do tenat a že je nyní potřebí napjetí veškerých sil, aby vyvázl. Především uznal za dobré zachovati svou chladnokrevnost a neodpovídati dříve, dokud by nevěděli, oč vlastně jde. Ve všem tom potvrdilo jej i další; neboť téměř v patách za podomkem přiběhl hostinský celý uřícen, za hostinským hostinská a za touto několik služek. Ženštiny zůstaly stát mezi dveřmi a na chodibě, do komnaty vrazil toliko hostinský. Podivení mladého muže však rostlo, když spatřil, že hostinský, místo aby byl podomkovi sekundovali a tak komedii společně hrál, jal se podomka plísniti. Bylo na něm vidět, že je v nej vyšší míře rozhořčen a že vůbec ani neví, co má počíti. Podobného cosi bylo viděti též na hospodské mezi dveřmi. Stála tam, čil vlastně bez ustání přešlapovala s jedné nohy na druhou, nespouštějíc oka se svého muže, od jehož ráznosti, jak se zdálo, očekávala nej lepšího úspěchu. I ona byla rozčilena a rozčilení její bylo tak veliké, že nemohla ze sebe ani slova vypraviti. Časem: svezlo se oko její s muže na podomka a zajiskřilo se němým vztekem. „Však já tě dobře viděl, jak jsi letěl po schodech,“ sípěl hostinský, hroze podomkovi pěstí. — „Teď však — ať tiž jsi dole, nebo...“ Po té popošel k němu o tři kroky a velitelsky napřáhl ruku. Podomek nejevil mnoho chuti uposlechnouti. Neodpověděl sice, avšak hotovili se k odporu pro případ, kdyby jeho chlebodárce, jenž neustával láti, chtěl snad použití násilí. Zmatek byl všeobecný. Dívka stála doposud ještě nedaleko dveří a hlasitě štkala, hostinský pobíhal po jizbě, napínaje veškeré své síly, by bez užiti násilí vypudil silného podomka z komnaty, hostinská i služky dodávaly posuňky a výkřiky hostinskému zmužilosti a toliko podomek stál klldně, jsa si vědom své síly, a za ním mladý host, nevěda, co má o tom všem souditi. Z nenadání však bylo slyšeti z venku úpěnlivé volání: „Kde je mé dítě? Kde je má Valpurka? Pusťte mne k mému dítěti!“ Někdo snažil se prodrati skrze ženštiny, jež mu byly mezi dveřmi cestu zastoupily a nechtěly jej pustit do komnaty. Podle hlasu byla to ženština. Dlouho zápasila, dlouho s napjetím veškerých svých sil namáhala se prodrati. Posléze se jí to podařilo a do jizby vrazila asi čtyřicetiletá prostovlasá žena v chudobném, však čistém oděvu. Obličej její byl na smrt bledý, z očí sršely blesky hněvu. „Kde je mé dítě? Vraťte mi mé nešťastné, svedené dítě!“ volala, ohlížejíc se v komnatě divoce kolem sebe a shlédnuvši dívku u dveří, vrhla se jí na prsa. Dívka stále ještě vzlykala. „Pojď, pojď, má Purčí. Honem pojď z tohoto domu!“ vybízela matka a hlas její chvěl se lítostí i hněvem zároveň. Dívka stála však nepohnutě jako přimražena a teprve po chvíli objavši matku vzlykala přitlumeným hlasem: „Neboj se, mamičko; mně zde nechtěl nikdo ublížit.“ „Že ti nechtěli ublížit, pravíš?“ zvolala matka s trpkostí. „Ó ne, ne, mé dítě; ty nevíš, co s tebou zamýšleli, ty ani netušíš, jak ti chtěli ublížit. Jeník mne jistě nepřelhával. Věděl, že chodíš již po několik dní prodávat zlatý řetízek, k jehož prodeji nás největší nouze nutí, věděl také, že hostinský a hostinská vždycky tě z hostince zapudili, kdykoli jsi tu chtěla drahou mi památku po starém otci prodávat, a proto bylo mu nápadno, když hostinská z nenadání pro tebe poslala a když za nedlouho skutečně jsi také přikvapila. Jeník dával pak dobrý pozor a slyšeli, kterak hostinská dala ti zcela jiný řetízek, řkouc, že má daleko větší cenu nežli tvůj, slyšel dále, jak ti hostinský dával pokynutí, jak se máš chovati při prodeji jejich řetízku, z jehož prodeje ti přislibovali třetinu, a vida pak, jak tě hostinský i hostinská vedou po schodech až ku dveřím této jizby, pospíšil ke mně, aby mine upozornil na nebezpečí, jež ti hrozí od lidí ziskuchtivých a bezectných. Mělas nevědomky prodati místo našeho zlatého řetízku řetízek cizí a k tomu pouze pozlacený, tudíž skoro bezcenný. — Avšak pojď již, má drahá Purčí, pojď; zde není pro nás místa ani na okamžik déle!“ Hostinský a hostinská slyšíce tato slova a vidouce, že jejich plán je prozrazen, byli v největších rozpacích. Byli by sice rádi odpověděli a nějakou lží se omlouvali; avšak bojíce se, že by tím v hlubinách duše uraženou matku mohli ještě více popudit a nepříjemnou scénu prodloužit, raději mlčeli. Mladý host teprve nyní chápal, co vlastně neobyčejný výjev ten znamená; ale nejsa doposud ještě o všem přesvědčen, zůstal i na dále němým divákem. „Pojď, pojď, mé dítě!“ domlouvala matka dceři, která vymknuvši se matce z náručí neodhodlaně stála podle matky neustále ještě vzlykajíc. Matka, vzavši pak dívku za ruku, chtěla ji vyvésti z komnaty, a učinila skutečně již krok ku předu, avšak rozhlédla se ještě po osobách v komnatě se nalézajících, jakoby si byla chtěla tváře přítomných vštípili do paměti. Zrak její utkvěl na tváři hostinského. Několik okamžiků dívala se mu upřeně do očí. Čím déle však se dívala, tím známějším přicházel jí chladný obličej hostinského, v kterémž ani sval; se nepohnul. Rozčilením zbrunátnělá tvář její náhle však zbledla; pustila ruku své dcery a učinivši několik: kroků ku předu postavila se těsně před hostinského a nespouštějíc s něho očí, pravila prudce: „Nemýlím se! Nemohu se mýlit! Bídník svou tvář nemění ani po létech.“ Hostinský, který byl chladně a poměrně dosti klidně snesl pohled rozčílené ženy, sklopil nyní zrak a rozpačitost nejvyššího stupně zračila se v jeho tváři. Chtěl odejíti a nemohl; chtěl odpověděti, avšak slovo uvázlo mu v hrdle. „Teď teprve nabývám jistoty,“ pokračovala žena vášnivě. „Tvoje rozpaky tě prozradily, bezcitný, ničemný Viléme! Ó, že jsem dříve nevěděla, že jsem ti na blízku; byla bych se již dávno pomstila za všechno utrpení, jehož příčinou jsi byl. Ničemnost tvá neopustila tě ani po letech, a byla by nyní dostoupila svého vrchole, kdyby se vám byl podařil hnusný plán; byl bys zneuctil svou vlastní dceru...“ Poslední dvě slova měla na všechny přítomné zvláštní účinek. Několik okamžiků panovalo trapné ticho, jež však první přerušil sám hostinský, vyraziv ze sebe slova: „Lžeš, hanebně lžeš, ty poběhlice!“ „Že Ihu?“ opáčila divoce rozčilená žena, „Ó ne, ne! Já nikdy nelhala, ani kdybych byla mohla lží vlastního otce šťastným učiniti.“ „Lžeš, jako lhal tvůj otec,“ opakoval rozhodné hostinský. Žena, v jejíž tváři zračila se divoká vášeň, místo odpovědi zakryla oběma rukama obličej a v největší bolesti zaúpěla, jakoby mluvila sama k sobě: „Ne, ne, jako já také starý Jesenický nikdy nelhal.“ Nikdo nepovšimnul si těchto slov kromě mladého hosta, jenž byl až dosud němým svědkem výstupu. Popošel k ženě a vzav ji za ruku, otázal se: „Jak že se jmenoval váš otec?“ „Petr Jesenický,“ znělá odpověď. „Byl rodem z Rakovníka?“ táže se zase neznámý. „Ano,“ odpovídá žena. „Byl vojákem a později flalšinetářem?“ „Ano,“ opakuje žena v udivení, že někdo zná jméno i stav jejího otce. „Prozatím vím dosti,“ dí na to mladík. „Mezi těmito lidmi netřeba však více mluviti!“ Po té obrátil se k přítomným a velitelsky pravil: „Kdo zde nemá co dělat, nechť odejde!“ A skutečně všickni, kteří byli v komnatě zbyteční, odešla, aniž by proti tomu co namítali. Matka a dcera zůstaly s mladým hostem o samotě. Týž dovedl matku k pohovce a děvčeti nabídl stolici. „Jsem tomu povděčen,“ pravil pak vlídně k matce, „že jsem byl náhodou svědkem podivného tohoto výstupu. Zdá se mi, že znám vašeho otce, ačkoli otec váš nikdy se nepronesl, že by měl nějakou dceru.“ „Dostál tedy úplně svému slovu,“ pravila žena smutně, „když před lety po marném napomínání posléze v spravedlivém hněvu zvolal: „Nemám více žádné dcery!‘‘„ „Nechci se vtírati do vašich rodinných záležitostí,“ pravil mladý host; „avšak můžete-li mi něco blíže sdělit, prosím vás za to.“ „Nevím sice, kdo jste,“ odvětila žena; „avšak muž, jenž zná stařičkého mého otce a chová se jako vy, zasluhuje důvěry.“ Na to vypravovala prostě své příhody. Vypravovala sice zcela obyčejnou historku o nešťastné lásce, ale vypravování její přece bylo dosti zajímavé. Milovala kdysi vášnivě lehkomyslného muže přes všechno varování svého otce; opustila otcovský dům a po nějaký čas potloukala se s milencem po světě. Živili se, jak mohli; avšak když posléze milenci svému porodila děvčátko, dostavila se i nouze, milenec opustil matku i dítě... Po šestnáct roků snášela se svým dítětem největší bídu a po šestnácti letech setkala se v městečku, do kterého byla teprve před krátkým časem přibyla, s nevěrným milencem, právě když chtěl z vlastního nevinného dítěte učinit podvodnici… Jak všední to příběh! A přece jak bohatý na utrpení!  Navzájem sdělil i mladík několika slovy nešťastně dceři svého pěstouna své osudy... Mezi lidmi, kteří znají neštěstí, není třeba mnoha slov. Porozuměli si a dohodli se. A ještě téhož večera, když jela pošta městečkem ku Praze, vstoupili všickni tři do vozu a odejeli do Prahy, by si mohla nešťastná dcera u stařičkého flašinetáře vyprosit odpuštění... Když odjížděli, byl již pozdili večer. Podomek stál před hostincem a díval se za povozem, až ve večerním šeru v dáli zmizel. Když pak se hoch vracel do dvora, vyhoupl se měsíc z mraku a v oku podomkově zaleskla se slza... Asi po dvou letech jel za krásného letního odpůldne městečkem, o němž jsme byli právě vypravovali, poštovní povoz. Když přijížděl k výsadní hospodě, vyhlédl oknem mladý muž a obrátiv se pak ku své sousedce, pravil: „Právě jedeme kolem. Máme se zastavit?“ „Ne, ne, miláčku,“ dí prosebně jemný dívčí hlas. „Tvá Purčí by se rozplakala...“ „Nuže tedy, nezastavíme se,“ dí opět mladý muž, tiskna ručku své sousedky. V tom poštovní trubka vesele zavřeštěla a bič hvízdl vzduchem; avšak povoz nezahnul kolem rohu, by vjel na nádvoří výsadní hospody, nýbrž ujížděl dále po silnici... A nikdo neměl ani tušení, že podle místa, kde se byli poprvé spatřili, jedou dva šťastní manželé... 
 

 

