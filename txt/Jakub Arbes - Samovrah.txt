Po celý den bylo slunce zahaleno šedým jednotvárným mrakem a teprve krátce před zapadnutím' na několik minut vysvitlo. Jakmile však zapadlo, začaly se po polích a nížinách šourati lehké mlhy — a nad Prahou i okolím snesl se jeden z oněch pozamžených listopadových večerů, o kterýchž bývá šťastným lidem tak zádumčivě slastno, kdežto lidé nešťastní bývají za takových svrchovaně poetických a přece k smrti smutných večerů a nocí nejčastěji doháněni ke skutkům zoufalým... V hostinci Na růžku za Bruskou branou scházela se tentokráte každovečerní společnost pomalu. Po páté bodlině, kdy bývala z pravidla pohromadě, seděli za panským nebo chceme-li sousedským stolem pouze dva hosté: vlastník nedaleké cihelny, skoro již sedmdesátník, a mladý učitel z Dejvic. A oba v náladě vpravdě podzimní: zamlklí, rozmrzelí, vlastně znudění a znavení. „Nu, dnes je tu po čertech smutno!“ zamručel po dlouhé pomlčce starý cihlář. „Ba smutno!“ přisvědčil učitel přikyvuje mechanicky hlavou a dívaje se kamsi do prázdna. „A to je tím, že je hospoda, kde nemá být — na samotě,“ ujal se slova stařec. „Prosím vás, kdo pak sem má pod večer všedního dne chodit? Z nádraží sem máte několik set kroků, z Dejvic a z Podbaby skoro půl hodiny, a z Bubenče oklikou po silnici skoro také tak daleko. A z nových domů poblíž Bruské brány jdou častěji do svých hospod nebo do Prahy...“ Učitel neodpověděv mlčky přikyvoval, jakoby vůbec ani neposlouchal. Starý cihlář, nedbaje toho, pokračoval v ten smysl, že na rozhraní dvou silnic: do Dejvic a do Podbaby je sice hospoda pro den, t. j. pro povozy i pěší na místě; ba i v neděli, když je v ní muzika, že vynáší; ale pod večer ve všední dny, zvlášť na podzim a v zimě že by bylo skoro lépe, kdyby byla zavřena... „Nás pět, šest nebo sedm, kteří se tu scházíváme, hostinského nevytrhne,“ končil svůj výklad. „Ještě kdyby Dejvičtí byli pilnější. Nebo kdyby seto denně zavítalo třeba jen po jediném hostu z nejbližších vinic a letohrádků, jako z Mydlářky, Strakovky, Pušrajbky, Kotlářky, Hanspolky, Santinky, Julišky nebo — —“ Ale nedokončil. Dvéře se otevřely a do hostince vešlo tré nových hostů, kteří se byli náhodou sešli před hostincem. Po několika minutách přišli ještě dva a okolo půl šesté hodiny byla každodenní večerní společnost kompletní. Rozsednuvše se obvyklým způsobem za jediný podlouhlý stůl v pozadí místnosti, zahájili obvyklý všední hovor o věcech nejvšednějších. Vyjímaje učitele z Dejvic, plavovlasého mladíka sotva pětmecítmaletého, s tváří skoro dívčí, a starého cihláře, v jehož osmahlé tváři jevila se chladná vypočítavost, byli to vesměs statní, skoro možno říci drsní a životem již zocelení mužové v stejném věku asi čtyřiceti let. Jeden z nich byl zámožný statkář z Dejvic, muž zamračený a podle všeho nehrubě přístupný citům různého druhu. Jiní dva, — a sice bratřil a zároveň společní vlastníci kamenných lomů, oba zrzaví s odporně čihavýma očima, vůbec s fyziognomiemi spíše odpuzujícími, nežli důvěru budícími. Čtvrtý, vyčouhlý kolohnát, s tváří do sněda osmahlou a hustým, černým plnovousem zarostlou — vlastník zelinářské zahrady, a konečně pátý: vrtivé mužisko s hnědým chmýřím pod baňatými nosem, člověk bez firmy, o němž ani každodenní hospodští jeho kumpáni nevěděli nic jiného, nežli že jest v zimě v letě v nájmu na vinici Pernikářce a že žije z hotového. V hostinci Na růžku scházívali se tito hosté každodenně a zřídka kdy některý z nich scházel. A bavívali se, jako se v podobných zapadlých hospůdkách hosté bavívají; poklepli si o politice a veřejných i soukromých záležitostech, zejména o volbách a podobném. Někdy, když došla látka hovoru, zalípali si karty a krátce po deváté hodině se rozešli. Zábava sama o sobě, byť i právě ne duchaplná, bývala mnohdy svrchovaně zajímavá, jako bývá z pravidla zábava lidí, kteří si sice nemohou na svůj osud naříkati, kteří jsou v celku spokojeni, ba snad i šťastni; ale přece podrobují každého a vůbec všechno nejostřejší, nejbezohlednější a začasté i nejjizlivější kritice. Úsudky o všem možném, byť i křivé a nesprávné, pronášeny mnohdy s takovou jistotou a určitostí, jakoby byl krutisující každým okamžikem hotov stvrdili každý svůj výrok přísahou. Někdy a to dosti zhusta rozpřádány i politické a jiné debaty. A to po způsobě fanatiků, kteří lpívají na svých náhledech s neústupností a tvrdošíjností, které by jinde a v opravdovém boji za věc boje takového hodnou skoro až imponovaly, Vydařila-li se někdy takováto slovní šrůtka nebo polo opravdová patálie o spornou věc vážnějšího rázu, bylo vskutku skoro rozkoší býti boje toho očitým, ovšem nezúčastněným svědkem a vyslechnouti všechny důvody pro i proti. Debatující někdy znenáhla, jindy rychleji se rozhřívali.. Někdy rozpálil se ten neb onen náhle. A v tonu i onom případu oči se rozjiskřovaly a vzpružený duch chrlil z úst pravé krupobití slov, začasté i nehrubě vhodně volených, ba mnohdy i naprosto nesalonních; ale přece jen slov, jimiž měl býti odpůrce přesvědčen, vlastně pokořen a umluven. A k takovéto a sice vášnivé slovní šrůtce všech proti jednomu nebo jednoho proti všem bylo by za jiných okolností dojista došlo i tentokráte. Neboť dejvický statkář, jenž byl dopoledne v Praze, ulovil nový úšklebný klep o vynikající politické osobností, které si všickni ostatní nad míru vážili, byl odhodlán dáti klep ten ve vhodném okamžiku k lepšímu a podrážditi tak ostatní k sociálně politické debatě, v jaké on sám stavíval z pravidla hospodské triumfy. Avšak vhodný okamžik ten prodlením skoro půl hodiny nenadcházel. Vyjímaje starce cihláře, na něhož byla změna počasí a vůbec i podzimní nálada jako na nejotužilejšího nejmenšího vlivu, podlehli náladě té více měně všickni ostatní. Z počátku ten onen se snažil vzpružiti se; ale nic naplat. Po několika marných pokusech rozpřísti živější hovor jevila celá společnost onen druh únavy a neuvědomělé rozmrzelosti, která sice nebolí, ale přece leží na člověku jako neviditelný balvan, budící pocit stísněnosti. Hovořeno a baveno se tudíž jaksi líně a přeletově, při čemž občas ten onen také zívnul, o věcech nejvšednějších a nejmalichernějších. A když pak posléze nadešel i domněle vhodný okamžik k uplatnění osobního klepu a kolportér jeho jej dal k lepšímu, nebylo mezi přítomnými ani jediného, jenž by klepu odpíral nebo mu vůbec nějaké váhy přikládal. Hnusný klep vyzněl tudíž úplně na plano... Za to skoro v nerozdílném okamžiku zaznělo z nedalekého nádraží přitlumené a přece zřetelně táhlé zapísknutí lokomotivy. „Osobní vlak číslo 15 vjíždí právě do nádraží,“ připomenul jeden z obou ryšavých bratří. Vytáhnuv zlaté kapesní hodinky, podíval se na ně a dodal: „Přijíždí v čas; právě jest 5 hodin 57 minut.“ „A zrovna za hodinu bude na Kladně,“ připomenul starý cihlář. „I co vás napadá, pane Votrubče!“ ozval se odpíravě dejvický učitel. „Do Kladna přijede v 6 hodin 53 minuty a po pěti minutách z nádraží kladenského odjede dále směrem k Žatci..“ „Nezpozdí-li se!“ vpadlo vrtivé mužisko. „A proč by se zpozdil?“ připomenul vyčouhlý zahradník. „Což pak se ještě nikdy nezpozdil?“ opáčil druhý z ryšavých bratří. Naprosto bezvýznamná tato výměna několika všedních nápadů zavdala podnět k nepoměrně živější debatě o zpozďování se vlaků, o železnicích a jich správě, až pák posléze — jak už bývá — přemetl se rozhovor zcela nahodile na pole politické a sice v obor tak zvané vyšší a nejvyšší politiky, kdy podrobuje se Vláda a její orgány začasté nejostřejší a nejbezohlednější kritice. Z prostých jinak občanů shromážděných právě Na růžku, aspoň ani jediný nedal si lístek před ústa. V několika minutách byla vláda i její orgánové v tak prudkém křížovém ohni odsuzujících výroků a úsudků, že se zdálo, jakoby Na růžku a nikoli ve vídeňském parlamentě šlo o povalení vlády. Pravda sice, že úsudky a kritisující výroky nebyly ve všem všudy státnicky správný, poněvadž je pronášeli mužové v umění diplomatickém nevyškolení; ale v několika minutách spácháno tolik přečinů pobuřování a zločinů rušení veřejného pokoje, že by dle Bachova zákona z doby absolutismu trest žaláře a vězení na sto roků byl snad ještě trestem mírným... Debata byla tak živá, že debatující přeslechli i zahvízdnutí lokomotivy, když vlak odjížděl z nádraží, a asi po desíti minutách i zavrznutí dveří, kterýmiž byl vešel neznámý nějaký touž a v přítmí těsně u dveří usednuli za stůl. Teprve po dalších asi pěti minutách, když těmiže dveřmi vešel a sice nápadně hřmotně hostinský, přinášející nově přibylému hostu již v předsíni objednanou sklenici piva, všimnul si toho starý cihlář, kterýž mírně zasyčel „Pst!“ a položil významně ukazovák pravé ruky na pouvadlé rty. Živý hovor okamžitě utichl a všichni zadívali se jako na komando do šerého kouta ku dveřím, kde byl neznámý usedl a právě se hostinského ptali, kdy odjíždí nejbližší vlak směrem k Žatci. Všickni slyšeli, že hostinský odpověděl: „Asi za tři hodiny — v deset hodin 16 minut“ — dále že se hosta optal, nepřeje-li si přisednouti k společností a že mu chtěl rozsvítit lampu nad hlavou, ale host že vše to přitlumeným hlasem zdvořile odmítnul. V prvních okamžicích byla cela každovečerní společnost v pravém slova smyslu zaražena. Všickni dívali se upřeně na neznámého, kterýž byl skoro až vášnivou jejich debatu tak neočekávaně přerušili, a v tváři každého zračil se dojem toho zvláštním způsobem. Někteří prozrazovali nemilé překvapení, jiní skoro horečnou zvědavost, a jeden, učitel, až úzkostlivé leknutí. „Kdo je to?“ zašeptal sotva slyšitelným hlasem starší z obou zrzounů. „Kdo to může být?“ optal se tímže způsobem zahradník, „Aby to tak byl nějaký — —“ zašeptalo vrtivé mužisko, nadzvednuvši obě ruce k uším, aby označilo policejního naslouchače. „Eh, co vás napadá!“ namítl mručlvě starý cihlář. „Nejspíš zmeškal vlak —“ Přes tuto konejšivou poznámku uznal zamračený dejvický statkář za nutné pokusiti se o zatušování bezprostředně předcházející neopatrné debaty. Zasmáv se přitlumeně, ale dosti nucené, začal hlasitě vypravovali starou a všední anekdotu o ministrech pruského krále Bedřicha II., kterou byl bezpochyby četl v některém starém kalendáři. Ostatní ihned uhodli, kam tito míří: že chce totiž neznámého svésti na falešnou stopu, jakoby o jeho vstoupení nebylo mluveno o vládě vídeňské, nýbrž cizí a dávno již neexistující. Manévr ten proveden sice dosti obratně, ale bystrý pozorovatel byl by přece jen vystihl, že většina členů společnosti nemůže zatajiti svých rozpaků. Obzvláště, když po anekdotě první došlo i na jiné, aby bezprostředně předcházející nepředloženost podobným způsobem maskovali. Důkazem toho byla hned třetí anekdota nad míru ctihodného stáří, kterou bez souvislosti s vlastním thematem dal k lepšímu člověk bez firmy. Vypravovali, co bylo dojista již na statisíc jiných anekdotářů před ním vypravovalo: že stalo prý se mu za jeho mládí, když mu bylo asi tak devět nebo jedenáct roků, co snad se žádnému jinému člověku nestalo. Matka prý jej kdysi v létě odpoledne poslala se čtyřmi staršími bratry a třemi rovněž staršími sestrami na pole sbírat klásky. Nejstarší bratr, skoro už třicetiletý, zůstal doma. A jak prý tak po rozkazu matčině sbírají na poli klásky, přiběhl nejstarší bratr celý uřícen na pole a již z daleka volal: „Pro Kristovy rány! Honem pojďte všichni domů! Matka vzkazuje!...“ „A co se stalo?“ ptali se volaní jeden přes druhého. „Jen pojďte, pojďte!“ křičí nejstarší bratr. „Zrovna se vám narodil táta...“ Po pronesení posledních slov dala se celá společnost do nuceného, ale řehtavého smíchu, kterýmž maskování předcházející kompromitující debaty po mínění skoro všech dovršeno. Od té chvíle přemetl se hovor v koleje naprosto všední a veden s obvyklou, více méně nudnou bezstarostností. Přes to vše každou chvíli někdo pošilhal do šerého kouta ku dveřím, kde neznámý seděl, maje před sebou sklenici piva, doposud ještě nedotknutou, kdežto hostinský, zodpověděv jeho dotazy, stál klidně u dveří, čekaje, dá-li některý z hostů nějaké přání na jevo. U stolu každovečerní společnosti však něco podobného po několik minut nikomu ani nenapadlo. Teprve když hostinský sám postřehl prázdnou sklenici starého cihláře, připlížil se batolivě ku stolu a mlčky vztáhli ruku po sklenici. „Kde je to?“ zašeptal k hostinskému jeden z obou ryšavých bratří. Hostinský jsa zády obrácen k neznámému, svraštil významně čelo a kmitná ukazováčkem pravé ruky na příč úst, pokrčil jen ramenoma. Tajemná mimika ta opět naplnila společnost nedůvěrou a zároveň vzbudila zvědavost aspoň nejodhodlanějšího statkáře, kterémuž také napadl případný prostředek k nabytí aspoň poměrné jistoty. „Ale prosím vás, pane hostinský,“ ozval se hlasitě, aby to slyšel i neznámý. „Podívejte se! Vždyť ta naše lampa hoří jako za dušičky! Což pak nemůžete rozsvítit aspoň ještě jednu lampu?“ „S radostí!“ odtušil hostinský, uhodnuv, k čemu má jasnější osvětlení posloužit. Vzav pak prázdnou sklenici, popošel ke stolu neznámého, který seděl úplně bez pohnutí, opíraje hlavu o obě dlaně, a projevil mu přání ostatních hostů. „Dovolíte-li, rozžehnu lampu zde!“ končil a maje sirky v kapse, hned tak také učinil, Odpověděl-li neznámý, jenž si dříve světla nepřál, nezaslechli u stolu každodenních! večerních hostů a bylo jim to také lhostejno, jen když dosaženo, co mohlo posloužiti k ukojení jejich zvědavosti a zároveň k zaplašení i posledního stínu podezření. Z počátku chovali se na pohled naprosto nevšímavě, i když hostinský přinesl naplněnou sklenici a usedl k jejich stolu, A zase zahájena nudná rozprávka nejvšednějšího druhu. Po chvíli však ten neb onen přece nemohl odolati a poohlédl se kradmo po neznámém u dveří, jenž seděl nyní v plném světle lampy před ním nad jeho hlavou hořící, ale měl tvář zakrytou oběma dlaněmi, tak že nebylo viděti nežli hladce oholenou bradu. Zvědavci nerozpoznali jiného, nežli že je to muž prostřední postavy, zahalený v staromodní, nápadně sešlý havelok původně černé a nyní místy jen našedlé barvy. V celku nebylo na něm pranic jiného nápadno nežli hustý, poněkud rozcuchaný černý vlas a hnědý plstěný klobouk, ležící na stole vedle netknuté sklenice piva. Jinak seděl neznámý, maje nohy pod stolem skříženy, bez hnutí, buď jakoby byl v hluboké myšlenky nebo smutné vzpomínky pohřížen. Teprve asi po čtvrt hodině náhle a dle všeho bez jakékoli pohnutky spustil obě ruce s tváře a zadíval se upřeně přímo před sebe na stůl a zase zůstal bez hnutí, nejevě nejnepatrnějšího zájmu na svém okolí. Byl to muž asi třicetiletý, fysiognomie spíše odporné nežli sympatické. Rysy bezvousé tváře byly v celíku pravidelný; ale nápadně vysedlé lícní kosti, úzký, u kořene jako promáčklý nos, chorobně bledá, vlastně nahnědlá plet, mračně svraštělé úzké čelo a zarputile sevřené, skoro bezbarvé rty — krátce fysiognomie neskýtající žádné opory k domněnkám vzhledem k jeho charakteru a duševním vlastnostem a tudíž i v příčině jeho zámyslů. Avšak když po delší chvíli nadzvedl náhle a dle všeho opět bez jakékoli pohnutky hlavu, jevila tvář jeho výraz vážný, zádumčivý, ba bolestný. A když pak oko jeho zakrouživši po místnosti utkvělo na okamžik na starém cihláři, jevila fysiognomie jeho bolestně oduševnělý výraz, v němž snivé, modré oko hrálo zvláštní, skoro možno říci usmiřující úkol. Jediný, spíše nahodilý a plachý pohled neznámého stačili, aby mu naklonil starého, světa a lidí znalého muže, který nebyl zrovna z těch, jimž by pouhý pohled lidský jakýmkoli způsobem imponoval. Tentokráte však byl dojem pohledu toho talk zvláštní, že starý muž nemohl odolati, aby — ovšem šeptmo a nepozorovaně — kumpány své na neznámého neupozornil. Jako na povel zadívali se skoro všichni na neznámého, kterýž však již zase seděl bez hnutí se svěšenou k prsoum hlavou a se sklopenýma očima, nejevě na ničem kolem sebe žádného zájmu. Za nastalého ticha však se skoro všem hostům zdálo, jakoby byli zaslechli, že neznámý z hluboká vzdychl. „Co to?“ napadlo skoro všem, a jediný, dle všeho snad i bezděčný vzdech neznámého zdál se jim býti skoro až zárukou, že neznámý není policejním naslouchačem, za kterého jej původně pokládali. „Ale, kdo je to? Jak sem přichází? A za jakým účelem? Kam a z jaké příčiny má namířeno?“ Takové a podobné myšlenky připadaly skoro každému hostu za nudné, unavující a trhané rozprávky, kterou se roztržitě bavili. Několikráte srazili tři nebo čtyři hlavy své dohromady, by si navzájem zašeptli úryvkovité své domněnky; ale právě proto, že z domele nutné opatrnosti nechtěli dáti na jevo, že je neznámý zajímá, napověděné domněnky zvědavost spíše dráždily nežli by ji byly konejšily nebo docela uspokojovaly. Starý cihlář, jenž byl oduševnělým pohledem neznámého jaksi na stopě, několikráte šeptmo naznačili své mínění, že to nejspíše nešťastný nějaký člověk, který sem zabloudil náhodou – – Ale z ostatních skoro všickni krčili nedůvěřivě ramenoma a různými, ovšem nenápadnými gesty dávali na jevo, že jest nutno míti se přece jen na pozoru. Mimo nadání neznámý sám přispěl k nadzvednutí tajemného závoje, jenž jej před duševním zrakem společnosti zahaloval. Vstalť pomalu a namahavě, jakoby nadzvedl ohromnou tíži, váhavě a nerozhodně vztáhl ruku po klobouku na stole, načež plíživě, ba skoro potácivě opustil místnost. Za prostého úkonu toho jevila tvář jeho výraz bolestné melancholie. Sotva však zavřel za sebou dvéře, využitkovala společnost nepřítomnosti jeho k výměně svých náhledů v pravdě amerikánskou úsporou času. V několika minutách vyměněno z počátku šeptmo, později hlasitě asi dvacatero různých náhledů jednak o tom, kdo to asi je a jaké má bezpochyby zámysly. Většina souhlasila v tom, že to prostý, ale bezpochyby svrchovaně nešťastný člověk, v jehož rozdrásané duši nejspíše uzrává znenáhla zoufalý nějaký úmysl. Někteří tomu odpírali; ale když zamračený statkář se upamatoval, že zahlédl neznámého odpoledne v sadech na Letné, kde stál ruku v ruce s nějakou dívkou, která štkavě plakala, kdežto on upíral zrak svůj k zemi — přichýlila se i menšina k náhledu většiny. „Nejspíš se loučil se svou milenkou,“ připomenul dejvický učitel, a náhled ten přijat za pravdě nejpodobnější. „Skoro se však zdá, že člověk ten dnes ničeho nepojedl,“ ozval se starší obou ryšavých bratří. „Možná, že má hubenou kapsu,“ doložil druhý bratr. „S chutí bych mu zaplatil večeři,“ nabídnul se vyčouhlý zahradník a obrátil se k mlčícímu hostinskému řka; „Připravte mu v čas.“ Hostinský přikývnul. „Ale prosím vás, pánové,“ ozval se po kratinké pomlčce vrtivý nájemník z vinice Pernikářky, „co pak je nám vlastně po něm?“ „I nemluvte, jako byste měl srdce z kamene,“ odtušil cihlář, „a jako byste neměl ani potuchy o tom, jak je hladovícímu člověku, kterého stihlo bůh ví jaké neštěstí a který“ – – Nedořekl; neboť pan učitel přerušil mu řeč otázkou: „Co však člověk ten venku tak dlouho tropí?“ „Nejlíp — kdybyste se šel podívat!“ vyzval jej dobrácky zahradník. Učitel ochotně vstal a mlčky opustil místnost. Společnost bavila se skoro po deset minut ještě výhradně jen výměnou svých náhledů o neznámém a nyní o tom, proč asi tak dlouho mešká venku a jakou zprávu asi přinese učitel. A když pak tento konečně vešel a rychle přistoupil ku stolu, ozvalo se z několikero úst současně zvědavě: „Nuže?“ „To sám pán bůh ví, co člověk ten asi kuje,“ referoval učitel přitlumeným hlasem. „Když jsem vyšel před dům, nebylo po něm nikde památky. Pospíšil jsem asi sto kroků po silnici k Dejvicům; pak jsem se vrátil a šel asi dvě stě kroků po silnici směrem k Podbabě. Ale ani tam ani zde, pokud jsem v mlze mohl viděti, nebylo živé duše. Vrátil jsem se tedy a dal se po silnici směrem ku Praze. A tu asi po třech stech krocích vidím jej přecházet podle škarpy sem a tam. Chvílemi se zastavil a několikrát se mi zdálo, jakoby byl zalomil rukama...“ „A kde je teď?“ optal se živě statkář. „Viděl jsem jej vraceti se,“ odtušil učitel sedaje na své místo. V tom vešel i neznámý — váhavě a skoro potácivým krokem, jako byl odešel, a v tváři jeho jevila se opět trpce bolestná melancholie. Návratem neznámého rozhovor společnosti přesunut opět k věcem všedním a bezvýznamným, ale přece každou chvíli ten onen zamžoural zvědavě po neznámém, kterýž odhodiv klobouk na stůl usedl na své místo a podepřev si hlavu oběma rukama, zamyslil se jako dříve. V bezprostředně následujícím okamžiku přišoural se však k němu hostinský a vlídně se optal: „Nepřál byste si něco k večeři?“ Neznámý spustiv ruce vztýčil hlavu a zadíval se na hostinského s němým, ale bolestným úžasem. „Milerád bych vám posloužil,“ pokračuje hostinský a bezpochyby by byl dodal, že jest večeře zaplacena, když neznámý zavrtěl hlavou tak významně, že neodvážil se více služeb svých nabízeti. „A jiný vlak už nejede, než onen po desáté?“ optal se neznámý dutým, skoro hrobovým hlasem, v němž zachvívala se veškerá trpkost zklamání. Hostinský podal ochotně příslušnou zprávu; ale neznámý naslouchal, jak se zdálo, jen na půl ucha. Ze všeho bylo zřejmo, že myšlenkami dlí někde zcela jinde. Po té, věda, oč se hostům jedná, snažil: se rozpřísti s neznámým hovor a zasypal jej celou řadou nejvšednějších dotazů; ale neznámý odpovídali buď pokrčeními ramen, jakoby vůbec nerozuměl nebo tak jednoslabičně, že nedalo se z odpovědí jeho na nic souditi. Hostinskému skoro po čtvrthodinném: úsilí nezbylo, nežli zůstaviti neznámého jeho domněle chmurným myšlenkám. Zatím hovořeno u stolu každovečerních hostů přeletavě o všem možném. Zaslechnutím dotazu neznámého v příčině vlaku přesunul se hovor i na železnice a různě se proplítaje obral si za předmět i dráhu Buštěhradskou. Vypravováno o jejím vzniku; zmíněno se o době, kdy bývala to pouze koňská dráha do Výhybky a posléze i o jejím okolí od Buben do Veleslavína, ba až do Ruzyně, jež bezpochyby svou zádumčivostí zaviňuje na trati té tak časté samo vraždy. Když proneseno poprvé slovo samovražda, neznámý z hluboká vzdychl a celá společnost zadívala se bezděky k němu. Neznámý seděl bez hnutí maje obě ruce skříženy v klíně a díval se kamsi v neurčité prázdno. Ale výraz tváře s mračně svraštělým čelem byl tak výmluvný, že o vlastním závěrečném zámyslu jeho nebylo skoro žádné pochybnosti. Vše nasvědčovalo, že to skutečně člověk zdrcený, člověk, kterýž byl s životem svým doúčtoval a vyčkává již jen vhodného okamžiku, by se světem se rozžehnal. Jakým způsobem, bylo ovšem jeho tajemstvím; ale objevení se jeho v místě tak osamělém a vůbec veškeré jeho chování zdálo se způsob ten pravdě nejpodobněji naznačovati. Náhle však se živě pohnul a položiv několik drobných peněz vedle nedotknuté sklenice piva, sáhl po klobouku, načež se prudce vztýčil a bez pozdravu, ale skoro s křečovitým chvatem opustil vrávoravě místnost — Po několik minut zůstala celá společnost i s hostinským v pravém slova smyslu zaražena. Jeden díval se udiveně na druhého a nikdo ani nehlesl. Teprve po chvíli začali si z počátku ledabylo a přerývavě vyměňovati své náhledy o tak náhlém a zároveň nápadném zmizení neznámého, kterýž je byl skoro po dvě hodiny tak zajímali Chtěl-li odejeti nejbližším vlakem směrem k Žatci, jak souděno dle prvního jeho dotazu hned po vstoupení do místnosti, mohl dojista skoro hodinu ještě vyčkati — byla nejbližší námitka, z kteréž vytryskla celá řada domněnek, z nichž domněnka nejhroznější zdála se býti pravdě nejpodobnější. „A my tu tak klidně sedíme a mluvíme do větru, když jde o život člověka?“ ozval se náhle starý cihlář skoro s trpkou výčitkou. „A ani jediný z nás se vůbec nepokusí o jeho zachránění?“ dodal vyčouhlý zahradník. Nečekaje vůbec odpovědi, chvatně vstal a sahaje po svém klobouku na skobě, dodal: „Když nikdo, tedy já se o to pokusím!“ „A já také!“ zvolal učitel. „My též!“ přihlásili se oba ryšaví bratři. A všickni vstávali, aby přispěli ku pomoci. několika vteřinách vyhrnuli se všickni z místnosti před hostinec, kde shledali, že pro houstnoucí mlhu jest sotva vidět i na deset až dvanáct kroků. Přes to vše zahájili bez rozpaků honbu za neznámými, jenž byl hostinskou místnost opustil skoro před desíti minutami. Pouhým pudem vedeni, rozdělili se na tři tlupy, první šla k Dejvicům, druhá směrem ku Praze a třetí směrem k Podbabě. Jediný hostinský se vrátil do hostince a čekal výsledek. Za nedlouho vrátil se z výpravy starý cihlář, kterýž byl kdesi klopýtnul a nemohl se výpravy dále zúčastniti. Asi po dvaceti minutách začali se jeden po druhém nebo po dvou vraceti i ostatní. Všichni vrátili se naprosto bez výsledku. Po neznámém nebylo nikde ani památky. Poslední vrátil se mladý učitel, kterýž byl doběhli až do Bruské brány, kde potkali policejní patrolu, kteréž byl oznámil, že hosté z hostince Na růžku hledají a stíhají takového a takového muže... Možno si pomysliti, v jakém asi smyslu pokračováno v hovoru, jenž vyzněl v nesčetněkrát opakovaný refrain, že pozejtří neb o den později noviny dojista přinesou zprávu, že na dráze poblíž nádraží u Bruské brány spáchána byla opět strašná samovražda. Než, kdo popíše úžas společnosti, když po dalších asi desíti minutách otevřely se dvéře a policejní patrola vešla s neznámým a zdvořile žádala za vysvětlení, poněvadž neznámý, kteréhož stihla poblíž železniční trati nedaleko nádraží; ujišťoval, že čeká na nejbližší vlak a nemá nižádných jiných úmyslů. Rozpaky všech byly nemalé. Chvíli neměl nikdo slov k odpovědí, až posléze obrátil se starý cihlář k neznámému prostou a přece rozhodnou otázkou: „Vy tedy nejste člověk nešťastný a nemáte úmysl zahynouti na trati samovraždou?“ Zádumčivou tvář neznámého, která po celou tuto trapnou scénu jevila rozpačité udivení, přelétl poprvé před zraky celé společnosti sardonický úsměv. „Já“ odtušil dutým, skoro hrobovým svým hlasem, ale pevně a určitě. „Proč bych měl páchati samovraždu? Jsem učitel z Kladna, kde mám ženu a dvě dítky. Přijel jsem dnes ráno do Prahy, bych si u bankéře vyzvedl výhru dvou tisíc zlatých. Když mi byla vyplacena, navštívil jsem sestru, která je učitelkou v Žižkově a která mne vyprovodila až na Letnou. Zmeškav vlak, jenž odjíždí odtud o šesté hodině, čekám na vlak nejbližší. Legitimace nemám sice žádné; ale doklad, že mluvím aspoň v jistém vzhledě pravdu a že nemám nižádné příčiny loučiti se se světem, mám přece...“ Po té sáhl pod havelok do postranní kapsy spodního kabátu, vytáhl velkou tobolku a otevřev ji, ukázal balíček stozlatových bankovek – – – Je třeba jen ještě slova dodati?!... 
 

 

 

